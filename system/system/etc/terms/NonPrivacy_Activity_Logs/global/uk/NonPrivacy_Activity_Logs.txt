Журнал дій

Для покращення загального досвіду користування та оперативного усунення несправностей на Вашому мобільному пристрої LG створюються та зберігаються Журнал дій. Ці журнали зберігаються виключно на Вашому пристрої й не передаються бездротовим способом компанії LGE чи будь-якій третій особі, якщо це не погоджено окремим договором.

У журналах міститься така інформація:
- стан мобільного пристрою: модель, версія програмного забезпечення, IMEI, унікальний ідентифікаційний номер, IMSI, стан живлення, стан акумулятора, використання центрального процесора/оперативної пам’яті/внутрішньої пам’яті, середній час використання, результат самодіагностики обладнання (Wi-Fi, BT, датчик наближення, датчик освітленості, сканер відбитків пальців тощо);
- стан мережі;
- інформація про програму, частота використання програми/статистика;
- стан підключення мобільного пристрою;
- інформація про помилки: «зависання» екрана, непередбачувані вимкнення живлення, перервані виклики, помилки програми;
- налаштування мобільного пристрою.

Елементи інформації, до яких має доступ компанія LGE, можуть використовуватися як окремо, так і в сукупності. Ми використовуємо цю інформацію, щоб краще розуміти потреби своїх клієнтів, удосконалювати технічну підтримку, а також продукцію та послуги, які ми пропонуємо. Наприклад, інформація журналу дій дає змогу компанії LGE досліджувати та виправляти мережеві помилки, проблеми з підключенням і акумулятором.

Натискаючи кнопку «Погоджуюся», Ви дозволяєте компанії LGE та будь-якій третій особі, яка діє від імені LGE, отримувати доступ і користуватися даними журналу дій, створеними на Вашому пристрої. Компанія LGE може передавати дані журналу таким третім особами:
- афілійованим і дочірнім компаніями (тобто компаніям, які контролюють компанію LGE або контролюються нею чи перебувають у спільній власності); а також
- агентам і постачальникам послуг, які мають зобов’язання дотримуватися конфіденційності й використовують інформацію лише від імені LGE або для надання необхідних продуктів і послуги, тобто, інакше кажучи, щоб виконувати договірні зобов’язання перед Вами.
Компанія LGE не несе відповідальності й не бере на себе зобов’язань щодо заходів зі збереження конфіденційності третіми особами.
Компанія LGE також запрошуватиме дозвіл на збір даних журналу дій, коли Ви використовуватиме послуги з післяпродажного обслуговування або ремонту та відновлення виробів LG. Під час користування цими послугами Вам буде запропоновано дати окрему згоду на такий збір.
Хоча дані журналу дій створюються на пристрої незалежно від Вашої згоди, компанія LGE не матиме доступу до цієї інформації, якщо Ви не натиснули кнопку «Погоджуюся». Якщо Ви не хочете надавати нам доступ до даних журналу, Ви в будь-який момент можете заблокувати доступ до Ваших даних у розділі [Налаштув. – Система – Про телефон – Журнал дій]. Щоб зрозуміти, як ми зазвичай обробляємо Вашу інформацію, зокрема дані журналу дій, перегляньте нашу Політику, вибравши послідовно [Налаштув. – Система – Про телефон – Юридичні відомості – Правові документи для програмного забезпечення LG].

Переклад цього документа виконується відповідно до місцевих вимог, і в разі розбіжностей між англійською та перекладеною версіями англійська версія цього документа завжди має пріоритет у тому максимальному обсязі, який дозволений чинним законодавством у Вашій юрисдикції.


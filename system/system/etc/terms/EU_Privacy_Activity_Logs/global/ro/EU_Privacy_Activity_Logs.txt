Politica de confidenţialitate privind utilizarea jurnalelor de activităţi

În Politica de confidenţialitate sunt descrise modurile în care LGE obţine accesul la informaţiile dvs. personale şi foloseşte aceste informaţii în scopul prestării serviciului LG de diagnosticare a dispozitivelor. Vă rugăm citiţi cu atenţie înainte de utilizarea serviciului LG de diagnosticare a dispozitivelor.

1. Introducere
LG Electronics Inc. („LGE” sau „noi”) este dedicată protejării informaţiilor acelor persoane şi grupuri care utilizează software-ul LG PC/Mac (“Serviciu”). Serviciul Diagnosticare dispozitive LG este un serviciu de conectare la distanţă („Servicii”).
Această Politică de confidenţialitate stabileşte modul în care colectăm, utilizăm şi divulgăm informaţiile pe care le obţinem ca urmare a utilizării Serviciilor de către dvs. şi, în special, stabileşte:

– Care sunt informaţiile pe care LGE le poate obţine de la dvs.;
– Cum foloseşte LGE informaţiile pe care le obţine?
– ocaziile cu care LGE partajează informaţii cu alte entităţi şi
– posibilităţile de verificare a modurilor în care LGE foloseşte şi partajează informaţiile dvs.

Dispozitivul dvs. sau serviciul Diagnosticare dispozitive LG poate oferi acces la aplicaţii software şi link-uri către alte servicii deţinute şi operate de către terţi, inclusiv furnizori de sisteme de operare şi furnizori de alte aplicaţii şi conţinuturi. Serviciile furnizate de entităţi terţe nu sunt supuse prevederilor prezentei Politici de confidenţialitate, fiind supuse propriilor politici referitoare la colectarea, utilizarea şi partajarea informaţiilor, legate de serviciile în cauză. Vă recomandăm citirea acestor politici. LGE este exonerat de orice obligaţii şi răspundere, care derivă din practicile terţelor părţi privind asigurarea confidenţialităţii.

2. Care sunt informaţiile colectate de LGE?
Informaţiile care pot fi colectate pe durata utilizării Serviciilor pot fi încadrate în următoarele categorii:
– Starea dispozitivului mobil modelul, versiunea software, numărul IMEI, numărul serial, IMSI, alimentarea, starea bateriei, CPU/RAM /spaţiul intern de stocare utilizat, durata medie de utilizare, rezultatele autodiagnosticării a hardware-ului (Wi-Fi, BT, senzorul de proximitate, senzorul de lumină, senzorul de amprentă, etc.)
– Starea reţelei: starea serviciului (apeluri, date), puterea semnalului, informaţii despre staţie, frecvenţa/durata apelurilor
– Informaţii despre aplicaţii: lista aplicaţiilor instalate şi şterse, versiunea aplicaţiilor, aplicaţiile utilizate recent, frecvenţa/statistica utilizării aplicaţiilor 
– Starea conexiunii telefonului mobil Wi-Fi, Bluetooth, GPS, mufa pentru conectare câşti, gradul de încărcare al bateriei, starea conexiunilor USB şi a cartelei SD
– Informaţii despre erori: ecran îngheţat, opriri neintenţionate, apeluri întrerupte, erori la aplecaţii (erori fatale excepţii)

3. Modurile în care LGE folosite informaţiile obţinute
Folosim informaţiile obţinute în urma utilizării Serviciilor de către dvs. pentru diverse scopuri, cum ar fi:

- pentru identificarea şi diagnosticarea dispozitivului mobil
- prestarea serviciilor către clienţi şi gestionarea istoricului de servicii
- trimiterea de mesaje tip pus
- analizarea serviciilor/jurnalelor/istoricului dispozitivelor în scopul îmbunătăţirii calităţii şi a gradului de satisfacţie a clienţilor

Putem combina informaţiile obţinute din Servicii, inclusiv informaţiile personale, cu informaţii pe care ni le furnizaţi prin alte mijloace pentru scopurile de mai sus.

Cadrul legal în baza căruia LGE va procesa informaţiile dvs. personale este dat, de obicei, de următoarele;

– contractul: în cazul în care avem obligaţia de a încheia un contract cu dvs.;
– interesele legitime: în cazurile în care este necesar pentru interesele de afaceri legitime ale LGE sau ale unei terţe părţi. În aceste cazuri sunt incluse şi interesele LGE, în calitate de producător de produse electronice de consum şi de furnizor de servicii;
– acordul: în cazurile în care v-aţi exprimat acordul. Aveţi posibilitatea de a vă retrage oricând acordul; sau
– obligaţiile legală: în cazurile în care procesarea informaţiilor este necesară în scopul îndeplinirii obligaţiilor legale

Informaţiile menţionate în secţiunile de mai jos arată care dintre bazele legale menţionate mai sus este folosită în cazul diferitelor categorii de informaţii personale.

4. Partajarea informaţiilor
Entităţile afiliate şi subunităţile. LGE este îndreptăţită la partajarea informaţiilor cu caracter personal şi nepersonal cu afiliaţii şi cu subunităţile aflate în diferitele locaţii, însă doar în limitele şi scopurile menţionate în această Politică de confidenţialitate. Termenul de ‘entitate afiliată’ sau ‘subunitate’ se referă la grupuri de firme care folosesc denumirea LG sau care au caracter de proprietar sau de membru, precum LG CNS sau LG Electronics France S.A.R.L.

Vă rugăm reţineţi că suntem îndreptăţiţi la partajarea acestor tipuri de informaţii şi cu următoarele entităţi:
- Furnizorii de servicii terţi Suntem îndreptăţiţi la partajarea informaţiilor personale şi nepersonale cu furnizori terţi, în scopul asigurării funcţionării corespunzătoare a serviciului Diagnosticare dispozitive LG.

Deşi în mod obişnuit nu partajăm informaţiile cu alte părţi terţe, vă rugăm reţineţi că în anumite situaţii partajăm informaţii cu entităţile menţionate mai jos;
- Alte entităţi, dacă este obligatoriu prin lege. Dacă acest fapt este impus prin decizii ale instanţelor de judecată, de guvern sau de alte autorităţi competente, în scopul îndeplinirii procedurilor şi prevederilor legale;
- Alte entităţi implicate în tranzacţiile dintre societăţile comerciale. În cazul unor evenimente legate de diferite societăţi comerciale, cum sunt fuzionările sau vânzările parţiale sau totale ale activităţilor LGE (inclusiv vânzarea sau transferarea unei divizii sau subunităţi) - în asemenea cazuri este posibil ca LGE să fie obligat la divulgarea de informaţii către cumpărătorul potenţial şi către consilierii profesionali ai acestuia;
- Alte părţi în scopul protejării serviciilor noastre. În scopul protejării şi apărării drepturilor şi proprietăţilor noastre, inclusiv prin mijloace legale;
- Alte părţi, în scopul protejării clienţilor noştri sau a proprietăţii noastre. În scopul asigurării securităţii personale sau a proprietăţilor utilizatorilor noştri sau a celor publice.

Informaţiile dvs. personale nu vor fi folosite sub nicio formă în scopuri publicitare şi nu vor fi partajate în astfel de scopuri cu entităţi terţe.

5. Transferarea datelor persoanelor
Noi, entităţile noastre afiliate, subunităţile noastre şi furnizorii noştri sunt(em) îndreptăţiţi (îndreptăţite) la folosirea de informaţii (inclusiv informaţiile dvs. personale) şi în alte ţări, decât cele în care dispozitivul dvs. este utilizat, în scopul furnizării serviiciului Diagnosticare dispzoitive LG şi în scopurile definite în prezenta Politică de confidenţialitate. Este posibil, ca în anumite ţări, legislaţia privind protecţia datelor să nu fie la fel de severă ca legislaţia aferentă aplicabilă în ţara dvs. Însă, premergător transferării informaţiilor dvs. personale vom implementa toate măsurile necesare, în scopul asigurării faptului că informaţiile dvs. personale sunt protejate cu aceeaşi stricteţe. Pentru mai multe informaţii privind modurile în care gestionăm şi protejăm informaţiile dvs. personale, vă rugăm contactaţi-ne la următoarea adresă: mc.customer-service@lge.com. 

6. Cât timp păstrează LGE informaţiile mele personale?
Informaţiile dumneavoastră personale vor fi păstrate pe durata furnizării Serviciului sau pe perioada valabilă în cazul altor scopuri, precum menţionat în prezenta Politică de confidenţialitate. Perioada de păstrare a informaţiilor este stabilită în baza anumitor criterii, precum categoria din care informaţia personală în cauză face parte. De exemplu, informaţiile necesare vor fi păstrate în scopul protejării noastre împotriva solicitărilor juridice, cum este cazul informaţiilor legate de un contract, pe durata derulării Contractului şi pe timp de trei ani după încetarea Contractului. După expirarea perioadei menţionate informaţiile vor fi şterse sau anonimizate, după caz. În cazurile în care informaţiile personale au fost colectate în baza acordului dvs/. şi dacă nu există niciun motiv legal pentru continuarea procesării informaţiilor în cauză, retragerea acordului dvs. implică şi ştergerea datelor dvs. personale.
În cazul în care solicitaţi ştergerea informaţiilor dvs. personale, deoarece stocarea acestora nu mai este necesară, sau din cauza unei obiecţii legate de procesarea acestora sau dacă sunteţi de părere că procesarea acestor informaţii nu este legală, sunteţi îndreptăţit(ă) la solicitarea restricţionării procesării, cât timp noi analizăm solicitarea dvs. legată de ştergere.

7. Securitate
În scopul asigurării confidenţialităţii şi securităţii informaţiilor dvs. personale, depunem toate eforturile rezonabile din punct de vedere comercial. Cu toate acestea, din cauza structurii internetului, a tehnologiei expuse la modificări continue şi din cauza altor evenimente asupra cărora nu avem control, nu putem garanta protecţia împotriva accesului neautorizat de către terţe părţi a comunicării dvs. cu serverele noastre, sau faptul că securitatea acestor comunicări nu este viciată. Suntem exoneraţi de orice răspundere în cazul dezvăluirii informaţiilor personale cauzate de erori survenite pe durata transmiterii, a activităţilor neautorizate sau a activităţilor ilegale comise de terţe părţi.

8. Asigurarea confidenţialităţii informaţiilor copiilor
Asigurarea confidenţialităţii informaţiilor copiilor este importantă pentru noi. Din acest motiv, nici una dintre serviciile noastre nu sunt structurate sau furnizate în aşa fel, încât să prezinte interes persoanelor care nu au împlinit vârsta de 16 ani sau care sunt considerate ca fiind minore, conform prevederilor legale în vigoare. De asemenea, nu colectăm şi nu păstrăm în mod intenţionat informaţii personale de la utilizatorii care nu au împlinit vârsta de 16 ani sau care sunt minore conform prevederilor legale valabile. De asemenea, nu colectăm şi nu păstrăm în mod intenţionat informaţii personale de la utilizatorii care nu au împlinit vârsta de 16 ani sau care sunt minore conform prevederilor legale valabile.

9. Modificările aduse Politica de confidenţialitate LGE
Este posibil, ca LGE să actualizeze din când în când prezenta Politica de confidenţialitate. Dacă efectuăm o modificare substanţială în Politica noastră de confidenţialitate, vă vom înştiinţa prin intermediul Serviciilor sau prin alte mijloace. Este posibil ca utilizarea în continuare a serviciilor să fie condiţionată de luarea la cunoştinţă sau de acceptarea Politicii de confidenţialitate revizuite.

10. Vizualizarea informaţiilor şi drepturilor dumneavoastră 
Conform prevederilor legale aplicabile în anumite ţări, utilizatorii din ţările respective sunt îndreptăţiţi la solicitarea vizualizării, rectificării sau ştergerii informaţiilor lor personale stocate de LGE, aceşti utilizatori fiind astfel îndreptăţiţi şi la obiectare la procesarea, sau la solicitarea restricţionării procesării informaţiilor lor personale (sau la retragerea acordului referitor la procesarea informaţiilor de către LGE). De asemenea, într-un astfel de context persoanele sunt îndreptăţite la primirea unei copii digitale a informaţiilor lor personale deţinute. În limita permisă de lege, este posibilă perceperea unei mici sume pentru furnizarea acestui serviciu. Vă rugăm reţineţi, că suntem îndreptăţiţi la respingerea procesării cererii dvs., dacă cererea în cauză este neargumentată, abuzivă, dacă periclitează confidenţialitatea informaţiilor altor persoane sau dacă nu poate fi implementată (în limitele permise de prevederile legale aplicabile). Pentru mai multe informaţii sau pentru exersarea oricărei dintre drepturile enumerate vă rugăm contactaţi-ne la adresa mc.customer-service@lge.com.

11. Contactarea LGE în legătură cu această Politica de confidenţialitate
Pentru mai multe informaţii sau pentru observaţii legate de această Politica de confidenţialitate sau de modul în care LGE procesează informaţiile dvs. personale, vă rugăm contactaţi ofiţerul nostru de protecţie a datelor, la adresa dpo-eu@lge.com. De asemenea, sunteţi îndreptăţit(ă) la depunerea unei plângeri la autoritatea competentă pentru protejarea datelor, însă vă recomandăm ca în prima instantă să apelaţi la noi, în scopul soluţionării oricărei probleme survenite.

Data ultimei actualizări: 01 martie 2018


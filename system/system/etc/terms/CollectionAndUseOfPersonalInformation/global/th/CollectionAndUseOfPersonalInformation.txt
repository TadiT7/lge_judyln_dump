นโยบายความเป็นส่วนตัว
นโยบายความเป็นส่วนตัวนี้อธิบายว่า LGE เข้าถึงและใช้ข้อมูลส่วนตัวของคุณอย่างไรในบริบทของบริการอัปเดตซอฟต์แวร์ โปรดอ่านเอกสารนี้อย่างละเอียดก่อนใช้บริการอัปเดตซอฟต์แวร์
1. คำนำ
LG Electronics Inc. (“LGE หรือ “เรา”) มีความตั้งใจที่จะปกป้องข้อมูลของบุคคลหรือกลุ่มของบุคคลที่ใช้โทรศัพท์มือถือของ LGE เราจึงจัดทำนโยบายความเป็นส่วนตัวเพื่ออธิบายว่าเรารวบรวม ใช้ และแบ่งปันข้อมูลที่เรารวบรวมของโทรศัพท์มือถือ LGE ของคุณอย่างไร รวมทั้งกำหนดเงื่อนไขดังต่อไปนี้อย่างชัดเจน
-	รายละเอียดของการอัปเดตซอฟต์แวร์ FOTA
-	ข้อมูลที่ LGE อาจรวมรวมจากคุณ
-	LGE นำข้อมูลที่รวบรวมไปใช้อย่างไร
-	เมื่อไหร่ที่ LGE แบ่งปันข้อมูลร่วมกับบุคคลอื่นๆ
-	การโอนถ่ายข้อมูลส่วนตัวไปต่างประเทศ
-	LGE จะเก็บข้อมูลส่วนตัวของฉันเอาไว้นานเท่าไหร่
-	การรักษาความปลอดภัย
-	สิทธิในการปฏิเสธหรือถอนคำยินยอม
-	การปกป้องความเป็นส่วนตัวของเด็ก
-	การเปลี่ยนแปลงนโยบายความเป็นส่วนตัวของ LGE
-	การเข้าถึงข้อมูลของคุณ
-	สิทธิในการยื่นร้องเรียน และ
-	การติดต่อ LGE เกี่ยวกับนโยบายความเป็นส่วนตัวนี้

นโยบายความเป็นส่วนตัวนี้มีผลต่อข้อมูลที่ LGE รวบรวมเอาไว้จากโทรศัพท์มือถือ LGE ของคุณเพื่อทำการอัปเดตเฟิร์มแวร์ผ่านขั้นตอน Firmware Over-the-Air (“FOTA”) (อัปเดตซอฟต์แวร์) นโยบายนี้ไม่มีผลต่อผลิตภัณฑ์หรือบริการอื่นๆ ของ LGE อาทิเช่น แอปฯโมไบล์ที่ LGE จำหน่ายหรือจัดสรรให้ นโยบายนี้ยังไม่มีผลต่อผลิตภัณฑ์หรือบริการที่บุคคลที่สามจัดสรรอยู่ อาทิเช่น บริษัทผู้ให้บริการระบบปฏิบัติการ บริษัทผู้ให้บริการคอนเทนท์หรือแอปพลิเคชั่นอื่นๆ หรือบริษัทสื่อสารที่คุณใช้อยู่ ผลิตภัณฑ์และบริการที่อยู่นอกขอบเขตของนโยบายความเป็นส่วนตัวนี้มีนโยบายความเป็นส่วนตัวของตนเอง ที่มีผลต่อการรวบรวม ใช้ และแบ่งปันข้อมูล และเราขอให้คุณอ่านนโยบายเหล่านี้ก่อน LGE ไม่ขอรับผิดชอบหรือชดใช้ค่าเสียหาย อันเกิดจากการดำเนินงานนโยบายความเป็นส่วนตัวของบุคคลที่สาม

หากคุณเพิ่งซื้อโทรศัพท์มือถือได้ไม่นานนัก คุณจำเป็นต้องทำการอัปเดตซอฟต์แวร์ตามที่ได้อธิบายเอาไว้ในนโยบายความเป็นส่วนตัวก่อนใช้งาน เพื่อให้แน่ใจว่าโทรศัพท์มือถือของคุณทำงานได้อย่างถูกต้องและมีคุณสมบัติ ฟังก์ชัน และการตั้งค่าระบบรักษาความปลอดภัยล่าสุดแล้ว หากคุณมีคำถามใดๆ โปรดติดต่อเราตามที่อยู่ที่ระบุเอาไว้ในนโยบายนี้

คุณสามารถศึกษานโยบายนี้เมื่อใดก็ได้ที่ [ตั้งค่า – ระบบ – เกี่ยวกับโทรศัพท์ – ข้อมูลทางกฎหมาย – เอกสารทางกฎหมายสำหรับซอฟต์แวร์ LG – นโยบายความเป็นส่วนตัว]

การแปลนโยบายความเป็นส่วนตัวดำเนินการเพื่อรองรับความต้องการของภาษาท้องถิ่น และในกรณีที่มีความคลาดเคลื่อนระหว่างเอกสารภาษาอังกฤษและเอกสารที่ไม่ใช่ภาษาอังกฤษ ให้ยึดถือเอกสารบันทึกกิจกรรมเวอร์ชันภาษาอังกฤษเป็นหลัก ตามที่ขอบข่ายสูงสุดของกฎหมายภายในประเทศของคุณอนุญาตไว้

2.รายละเอียดของการอัปเดตซอฟต์แวร์ FOTA
เฟิร์มแวร์ของ LGE ในโทรศัพท์มือถือของคุณ (“ซอฟต์แวร์”) อาจจำเป็นต้องมีการอัปเดตหรือมีการติดตั้งเพิ่มเติมที่ LGE จัดสรรให้ หรือ LGE อาจจัดสรรองค์ประกอบเสริมให้ซอฟต์แวร์เป็นครั้งคราวได้ ขั้นตอนการอัปเดตซอฟต์แวร์จะทำการติดตั้งซอฟต์แวร์ใหม่ลงไปในโทรศัพท์มือถือของคุณ หรือจัดสรรอัปเดต ส่วนเสริม หรือองค์ประกอบเพิ่มเติมลงไป การอัปเดตซอฟต์แวร์อาจเพิ่มคุณสมบัติหรือฟังก์ชันใหม่ลงไป หรือในบางกรณีที่เกิดขึ้นได้ไม่บ่อยครั้ง อาจลบคุณสมบัติหรือฟังก์ชันที่มีอยู่เดิมทิ้งไป โดยหลังจากทำการติดตั้งอัปเดตซอฟต์แวร์แล้ว คุณอาจไม่สามารถใช้หรืออาจไม่สามารถย้อนกลับไปเป็นซอฟต์แวร์เวอร์ชันที่เคยติดตั้งเอาไว้ก่อนหน้านี้ได้

เนื่องจากการอัปเดตซอฟต์แวร์ดำเนินการผ่านขั้นตอน FOTA คุณอาจถูกเรียกเก็บค่าธรรมเนียมเพิ่ม หากคุณดาวน์โหลดซอฟต์แวร์ใหม่ผ่านเครือข่ายเซลลูลาร์ ขึ้นอยู่กับบริษัทสื่อสารและแพกเก็จบริการที่คุณใช้อยู่ หากคุณต้องการหลีกเลี่ยงการใช้ดาต้าของเครือข่ายเซลลูลาร์สำหรับการอัปเดต โปรดเลือก “Wi-Fi เท่านั้น” ในการตั้งค่า

ก.	ตัวเลือกสำหรับการบริหารจัดการการอัปเดตซอฟต์แวร์ในอนาคต

เมื่อคุณยอมรับนโยบายความเป็นส่วนตัว FOTA นี้ โทรศัพท์มือถือของคุณจะตรวจสอบว่ามีซอฟต์แวร์ใหม่หรืออัปเดตหรือไม่เป็นครั้งคราว และทำการติดตั้งซอฟต์แวร์ใหม่หรืออัปเดตให้เองโดยอัตโนมัติหากมีอัปเดต (ฟังก์ชัน “ตรวจสอบอัตโนมัติ”) หลังจากติดตั้งซอฟต์แวร์แล้ว เราจะแจ้งให้คุณทราบโดยใช้การแจ้งเตือนที่ปรากฏขึ้นผ่านจอภาพ หรือข้อความแจ้งเตือนในโทรศัพท์มือถือของคุณ คุณมีทางเลือกว่าจะยอมรับหรือปฏิเสธการอัปเดตซอฟต์แวร์ได้ก่อนที่จะนำเอาซอฟต์แวร์นี้ไปใช้งาน นอกจากนั้นโทรศัพท์มือถือของคุณจะนำเอาซอฟต์แวร์ที่ติดตั้งไปใช้โดยอัตโนมัติในตอนเที่ยงคืน (ฟังก์ชัน "อัปเดตอัตโนมัติ”) คุณสามารถปฏิเสธฟังก์ชัน “ตรวจสอบอัตโนมัติ” และ “อัปเดตอัตโนมัติ” ได้ที่ [ตั้งค่า – ระบบ – ศูนย์กลางอัปเดต – Software Update – เมนูที่เกินออกไป – ตั้งค่า] หากคุณปฏิเสธ “ตรวจสอบอัตโนมัติ” เท่ากับคุณปฏิเสธการอัปเดตซอฟต์แวร์ในอนาคตตามไปด้วย

หากคุณใช้โทรศัพท์มือถืออยู่แล้วและปฏิเสธที่จะทำการอัปเดตซอฟต์แวร์ โปรดทราบว่าการไม่ยอมติดตั้งซอฟต์แวร์รุ่นอัปเดตอาจส่งผลทำให้ประสิทธิภาพของโทรศัพท์มือถือลดลง มีปัญหาความสามารถทำงานร่วมกับแอปฯที่มีอยู่เดิมหรือแอปฯใหม่ หรือมีปัญหาอื่นๆ กับคุณสมบัติหรือระบบรักษาความปลอดภัยของโทรศัพท์มือถือของคุณได้

ข.	การอัปเดตซอฟต์แวร์เร่งด่วน

หากมีสถานการณ์ที่จำเป็น เราอาจจำเป็นต้องทำการอัปเดตซอฟต์แวร์อันเนื่องมาจากผลประโยชน์อันชอบด้วยกฎหมายของเรา โดยที่ไม่ต้องแจ้งเตือนหรือขอคำยินยอมของผู้ใช้แต่ละคนก่อน ไมว่าการตั้งค่าอุปกรณ์ปัจจุบันเป็นอย่างไรก็ตาม (“อัปเดตซอฟต์แวร์ด่วน”) ตัวอย่างของสถานการณ์ที่อาจทำให้ต้องมีการอัปเดตซอฟต์แวร์ด่วน ประกอบด้วย ภัยคุกคามที่มีต่อความปลอดภัยของลูกค้าหรือการรักษาความปลอดภัยของคุณ หรือปัญหาการดำเนินงานที่อาจส่งผลทำให้ไม่สามารถให้บริการได้อย่างมีนัยสำคัญ หรือที่มีความเสี่ยงสูงในการเกิดสถานการณ์ดังกล่าว

3. ข้อมูลที่ LGE อาจรวมรวมจากคุณ
ในขั้นตอนการอัปเดตซอฟต์แวร์นี้ LGE อาจรวบรวมข้อมูลดังต่อไปนี้จากโทรศัพท์มือถือของคุณ International Mobile Equipment (ข้อมูลบ่งชี้อุปกรณ์โมไบล์สากล) (IMEI) หมายเลขเครื่อง รุ่นโทรศัพท์มือถือ เวอร์ชันซอฟต์แวร์ และ/หรือเฟิร์มแวร์ ระบบปฏิบัติการของโทรศัพท์ รหัสประเทศโมไบล์ (mobile country code –MCC) รหัสเครือข่ายโมไบล์ (mobile network code – MNC) ข้อมูลบ่งชี้ Google Cloud Messaging) (GCM) และภาษาที่เลือก ระบบทำการรวบรวมข้อมูลนี้โดยอัตโนมัติอันเป็นส่วนหนึ่งของขั้นตอนการอัปเดตซอฟต์แวร์

เราจะรวบรวมข้อมูลการทำงานของโทรศัพท์ อาทิ บันทึกระบบพร้อมกับข้อมูลไอพีแอดเดรส ในฐานะที่เป็นส่วนหนึ่งในบทบาทของเราที่จะจัดสรรบริการเซลลูลาร์ไปยังโทรศัพท์มือถือของคุณ ระบบทำการรวบรวมข้อมูลนี้โดยอัตโนมัติ และข้อมูลนี้มีความจำเป็นต่อการทำงานระบบโทรศัพท์

4.LGE นำข้อมูลที่รวบรวมไปใช้อย่างไร
เราใช้ข้อมูลที่รวบรวมไว้จากคุณเพื่อจุดประสงค์ต่างๆ ดังต่อไปนี้
-	ดำเนินการอัปเดตซอฟต์แวร์ (รวมทื้งการอัปเดตซอฟต์แวร์ด่วนใดๆ) ซึ่งประกอบด้วยการตรวจสอบว่าซอฟต์แวร์เป็นรุ่นล่าสุดหรือไม่ ตรวจสอบความถูกต้องของโทรศัพท์มือถือของคุณ และจัดสรรซอฟต์แวร์ที่เหมาะสมมาให้
-	เพื่อยืนยันความรับผิดชอบของเราภายใต้เงื่อนไข [การรับประกันผลิตภัณฑ์แบบจำกัดของเรา]
-	ส่งแจ้งเตือนที่เกี่ยวข้องกับบริการรักษาความปลอดภัยโทรศัพท์มือถือ และแจ้งเตือนฉุกเฉิน เพื่อตอบสนองต่อปัญหาความปลอดภัย
-	เพื่อปกป้องและคุ้มครองทรัพย์สินและสิทธิของเรา รวมทั้งใช้ในขั้นตอนการดำเนินคดีตามกฎหมาย
-	เพื่อปฏิบัติตามเงื่อนไขทางกฎหมาย และ
-	เพื่อวิเคราะห์ ทบทวน และปรับปรุงผลิตภัณฑ์และบริการที่เราจัดสรรไปให้

LGE อ้างอิงกฎเกณฑ์พื้นฐานทางกฎหมายเพื่อประมวลผลข้อมูลส่วนตัวของคุณ โดยอาศัยหนึ่งในปักฎเกณฑ์ดังต่อไปนี้
-	สัญญา: ตรงจุดที่จำเป็นต้องทำสัญญากับคุณ
-	ผลประโยชน์ทางกฎหมาย: ตรงจุดที่มีความจำเป็นเพื่อผลประเมินทางธุรกิจของ LGE หรือบุคคลที่สาม ถ้าหากเป็นผลประโยชน์ของ LGE อาจประกอบด้วยผลประโยชน์ในฐานะของผู้จัดสรรบริการและผู้ผลิตผลิตภัณฑ์เครื่องใช้ไฟฟ้าสำหรับผู้บริโภค
-	คำยินยอม: ตรงจุดที่คุณเลือกว่ายินยอมมอบข้อมูลให้ คุณมีสิทธิที่จะยกเลิกคำยินยอมเมื่อใดก็ได้ หรือ
-	ข้อผูกพันทางกฎหมาย: ตรงจุดนี้จำเป็นต้องมีการดำเนินการเพื่อปฏิบัติตามข้อผูกพันตามกฎหมายของเรา

เราอาจใช้การรวบรวมข้อมูลทางการสถิติเชิงซ้อน ในระหว่างที่ทำการอัปเดตซอฟต์แวร์ หรือในช่วงของการทำงานของโทรศัพท์มือถือเพื่อทำความเข้าใจความต้องการของลูกค้าของเราให้ดีขึ้น เพื่อปรับปรุงการให้บริการลูกค้าของเรา และผลิตภัณฑ์และบริการที่เราจัดสรร รวมทั้งทำการวิเคราะห์และวิจัยทางการตลาด ข้อมูลทางสถิติเชิงซ้อนไม่มีข้อมูลที่บ่งชี้ผู้ใช้เฉพาะบุคคล หรืออาจใช้บ่งชี้บุคคลใดบุคคลหนึ่งได้

5.เมื่อใดที่ LGE แบ่งปันข้อมูลร่วมกับบุคคลอื่น
โดยปกติเราจะไม่แบ่งปันข้อมูลที่เรารวบรวมไว้ในช่วงการอัปเดตซอฟต์แวร์ร่วมกับบุคคลที่สามที่สามารถบ่งชี้หรืออาจเชื่อมโยงกับบุคคลใดบุคคลหนึ่งได้ ไม่ว่าอย่างไรก็ตาม โปรดทราบว่าภายใต้สถานการณ์ดังต่อไปนี้ เราอาจแบ่งปันข้อมูลร่วมกับบุคคลที่สามได้

-	บริษัทในเครือและบริษัทสาขา: LGE อาจแบ่งปันข้อมูลส่วนตัวและข้อมูลที่ไม่ใช่ข้อมูลส่วนตัว (อาทิ ข้อมูลเกี่ยวกับโทรศัพท์มือถือ) ร่วมกับบริษัทในเครือและบริษัทสาขาทั่วโลก ตราบเท่าที่เพื่อสนองตอบตามจุดประสงค์ที่เรารวบรวมข้อมูลเอาไว้ คำว่า “บริษัทในเครือ” หรือ “บริษัทสาขา” หมายถึงกลุ่มบริษัทเครือที่ใช้ชื่อ LG หรือบริษัทที่อยู่มีเจ้าของหรืออยู่ภายใต้การควบคุมของบริษัทอย่าง LG CNS หรือ LG Electronics U.S.A., Inc. เป็นต้น
-	บริษัทผู้ให้บริการบุคคลที่สาม: ไปยังผู้ค้าบุคคลที่สามที่ LGE อาจทำการติดต่อเพื่อให้จัดสรรบริการเป็นครั้งคราว อาทิเช่น ดำเนินการตามคำขอใช้บริการของลูกค้า
-	บุคคลอื่นๆ เมื่อมีการร้องขอตามกฎหมาย ตามคำสั่งศาล หรือหน่วยงานรัฐบาล หรือเจ้าหน้าที่บังคับใช้กฎหมาย เพื่อปฏิบัติตามขั้นตอนการดำเนินคดีตามกฎหมาย
-	บุคคลอื่นที่เกี่ยวข้องกับการทำรายการทางบัญชีขององค์กร ในกรณีที่มีการเชื่อมโยงกับเหตุการณ์ที่เกี่ยวข้องกับองค์กร อาทิเช่นการควบรวมกิจการ การปรับโครงสร้างองค์กร การขายหรือการโอนบางส่วนหรือทั้งหมดของธุรกิจ LGE (รวมทั้งแผนกหรือบริษัทในเครือ) ที่ LGE อาจจำเป็นต้องเปิดเผยข้อมูลไปยังว่าที่ผู้ซื้อและที่ปรึกษามืออาชีพของว่าที่ผู้ซื้อดังกล่าว
-	บุคคลอื่นๆ ที่จำเป็นเพื่อปกป้องบริการของบริษัทเพื่อปกป้องบริการของเรา เพื่อบังคับใช้สิทธิตามสัญญาของเรา ดำเนินมาตรการป้องกันการชดเชยค่าเสียหาย การสอบสวนกิจกรรมผิดกฎหมายจริงหรือต้องสงสัย  หรือปกป้องตนเองจากข้อเรียกร้องหรือข้อกล่าวหาจากบุคคลที่สาม หรือ
-	บุคคลอื่นๆ ในกรณีที่จำเป็นต้องปกป้องทรัพย์สินหรือความปลอดภัยของลูกค้าของเรา เพื่อดำเนินการปกป้องสิทธิ ความปลอดภัยส่วนบุคคล หรือทรัพย์สินของเราหรือสาธารณะ

ไม่ว่ากรณีใดก็ตาม เราจะไม่นำข้อมูลส่วนตัวที่รวบรวมไว้ในระหว่างการอัปเดตซอฟต์แวร์ไปใช้เพื่อจุดประสงค์ทางการตลาด หากปราศจากคำยินยอมของคุณ หรือไม่แบ่งปันกับบุคคลที่สามเพื่อจุดมุ่งหมายทางการตลาดโดยที่คุณไม่ยินยอม

6.การโอนถ่ายข้อมูลส่วนตัว
เรา บริษัทในเครือของเรา บริษัทสาขาของเรา และบริษัทผู้ให้บริการของเราอาจใช้ข้อมูลส่วนตัวของคุณในประเทศอื่นๆ ที่ไม่ใช่ประเทศที่คุณใช้โทรศัพท์มือถืออยู่ เพื่อจุดประสงค์ดังที่อธิบายเอาไว้ในนโยบายความเป็นส่วนตัวแล้ว กฎหมายปกป้องข้อมูลในบางประเทศอาจไม่ให้ความคุ้มครองในระดับเดียวกับประเทศที่คุณพำนักอาศัยอยู่ อย่างไรก็ตามก่อนที่จะทำการโอนถ่ายข้อมูลส่วนตัว เราจะดำเนินการเพื่อสร้างความมั่นใจว่า ข้อมูลดังกล่าวจะได้รับความคุ้มครองในระดับเดียวกันภายในประเทศผู้รับ หรือเท่าเทียมที่รับผิดชอบที่รับข้อมูลไปจะได้รับความคุ้มครองระดับเดียวกับการยอมรับนโยบายความเป็นส่วนตัวนี้เท่ากับคุณยินยอมให้มีการดำเนินการกับข้อมูลส่วนตัวของคุณในประเทศหรือเขตอำนาจศาลที่กฎหมายที่เกี่ยวข้องอาจไม่ได้มีการคุ้มครองข้อมูลส่วนตัวในระดับเดียวกับประเทศหรือเขตอำนาจศาลที่คุณพำนักอยู่ อาทิเช่น (แต่ไม่ได้จำกัดแค่เพียงเท่านั้น) สาธารณรัฐเกาหลีหรือสหรัฐอเมริกา ตามเงื่อนไขของนโยบายความเป็นส่วนตัวนี้

7. LGE จะเก็บข้อมูลส่วนตัวของฉันเอาไว้นานเท่าไหร่
เราจะดำเนินมาตรการที่เหมาะสมเพื่อสร้างความมั่นใจว่าเราสามารถจัดเก็บข้อมูลส่วนตัวของคุณเอาไว้นานตราบเท่าที่จำเป็นตามจุดประสงค์ของการรวบรวมข้อมูล หรือตามที่กฎหมายที่เกี่ยวข้องกำหนด หากคุณร้องขอให้ลบข้อมูลส่วนตัวของคุณ เนื่องจากไม่จำเป็นต้องใช้งานอีกต่อไป หรืออิงกับข้อคัดค้านในการประมวลผลข้อมูลของเรา หรืออ้างว่าการประมวลผลข้อมูลของเราผิดกฎหมาย คุณมีสิทธิที่จะร้องขอให้ยุติการประมวลผลข้อมูลได้ ในขณะที่เรายืนยันความถูกต้องในคำร้องให้ลบข้อมูลของคุณ

8.การรักษาความปลอดภัย
เราใช้ความพยายามในเชิงพาณิชย์อย่างเหมาะสมและนำเอาแนวทางปฏิบัติเกี่ยวกับการใช้ข้อมูลของอุตสาหกรรมที่มีการยอมรับทั่วไป มาใช้เพื่อปกป้องข้อมูลส่วนตัว จากการสูญเสียโดยไม่ตั้งใจและหากการเข้าถึง การใช้ การดัดแปลง และการเปิดเผยโดยผู้ที่ไม่มีสิทธิ ไม่ว่าอย่างไรก็ตาม ผลของการออกแบบอินเตอร์เน็ต เทคโนโลยีที่มีการเปลี่ยนแปลงตลอดเวลา และปัจจัยอื่นๆ ที่อยู่นอกเหนือการควบคุมของเรา เราจึงไม่อาจรับประกันได้ว่าการสื่อสารระหว่างคุณกับเซิร์ฟเวอร์ของเราจะปลอดภัยจากการเข้าถึงที่ไม่มีสิทธิถูกต้องโดยบุคคลที่สาม หรือระบบรักษาความปลอดภัยของเราไม่มีทางถูกเจาได้ เราไม่ขอรับผิดชอบต่อการเปิดเผยข้อมูลส่วนตัวอันเป็นผลมาจากความผิดพลาดในการส่งสัญญาณข้อมูลหรือการกระทำการที่ไม่มีสิทธิถูกต้องหรือผิดกฎหมายของบุคคลที่สาม

9.สิทธิในการปฏิเสธหรือถอนคำยินยอม
ภายใต้กฎหมายที่เกี่ยวข้อง คุณมีสิทธิที่จะปฏิเสธการให้คำยินยอมต่อนโยบายความเป็นส่วนตัวนี้ ไปจนถึงถอนคำยินยอม หรือมิฉะนั้นแล้ว ร้องขอให้เรายุติการจัดการข้อมูลส่วนบุคคลที่เกี่ยวข้องกับคุณได้ หากต้องการใช้สิทธิที่คุณมีดังกล่าว โปรดติดต่อเราตามที่ระบุไว้ในนโยบายนี้ แล้วเราจะตอบสนองต่อคำขอของคุณโดยเร็วที่สุดเท่าที่ทำได้

นอกจากนั้น คุณยังอาจถอนคำยินยอมในการรวบรวมข้อมูลส่วนตัวของคุณต่อไป โดยการปิดฟังก์ชัน “ตรวจสอบอัตโนมัติ” และ “อัปเดตอัตโนมัติ” ในโทรศัพท์มือถือของคุณ ดังได้อธิบายเอาไว้ด้านบน คุณสามารถเข้าถึงฟังก์ชันเหล่านี้ได้ที่ [ตั้งค่า – ระบบ – ศูนย์กลางอัปเดต – Software Update – เมนูที่เกินออกไป – ตั้งค่า] อย่างไรก็ตาม โปรดทำความเข้าใจว่า ถ้าคุณปิดฟังก์ชัน “ตรวจสอบอัตโนมัติ” และ “อัปเดตอัตโนมัติ” แล้ว การทำแบบนี้อาจส่งผลกระทบหรือจำกัดการทำงานของโทรศัพท์มือถือและบริการต่างๆ บางส่วนหรือทั้งหมดได้ การรวบรวมและการใช้ข้อมูลตามที่ได้อธิบายเอาไว้ด้านบนมี ความจำเป็นเพื่อช่วยให้โทรศัพท์มือถือของคุณทำงานได้อย่างเต็มประสิทธิภาพ

หากคุณมีคำถามใดๆเกี่ยวกับสิทธิในการปฏิเสธ หรือคำถามเกี่ยวกับวิธีถอนคำยินยอม โปรดติดต่อเราได้ที่ lgecsvc@lge.com

10.การปกป้องความเป็นส่วนตัวของเด็ก
การปกป้องความเป็นส่วนตัวของเด็กเป็นสิ่งที่สำคัญสำหรับเรา ด้วยเหตุนี้ โทรศัพท์มือถือจึงไม่ได้ตั้งใจรองรับการใช้งานสำหรับเด็กตามที่นิยามไว้ในกฎหมายที่เกี่ยวข้อง และเราไม่ทราบว่ากำลังรวบรวมหรือดูแลข้อมูลส่วนตัวของเด็กอยู่ หากเราทราบหรือไดรับแจ้งว่าเรารวบรวมข้อมูลจากเด็กโดยที่ไม่ได้รับความยินยอมจากผู้ปกครอง เราจะลบข้อมูลส่วนตัวดังกล่าวทันที

11.การเปลี่ยนแปลงนโยบายความเป็นส่วนตัวของ LGE 
LGE อาจทำการปรับปรุงนโยบายความเป็นส่วนตัวได้เป็นครั้งคราว หากเราทำการเปลี่ยนแปลงเนื้อหาหลักของนโยบายความเป็นส่วนตัว เราจะแจ้งให้คุณทราบโดยการแก้ไขวันที่ด้านล่างและส่งนโยบายความเป็นส่วนตัวที่มีการเปลี่ยนแปลงเนื้อหาให้คุณทบทวน โดยเป็นส่วนหนึ่งของการอัปเดตซอฟต์แวร์ในอนาคต

12.การเข้าถึงข้อมูลของคุณ
คุณมีสิทธิที่จะร้องขอรายละเอียดเกี่ยวกับข้อมูลส่วนตัวของคุณที่ LGE รวบรวมเอาเพื่อเข้าถึง แก้ไข หรือลบข้อมูลส่วนตัวได้ อย่างไรก็ตาม โปรดเข้าใจว่าเราอาจไม่สามารถแก้ไขหรือลบข้อมูลส่วนตัวของคุณได้ หากกฎหมายที่เกี่ยวข้องกำหนดให้ต้องเก็บรักษาข้อมูลดังกล่าวไว้ หากกฎหมายอนุญาต เราอาจจำเป็นต้องเรียกเก็บค่าธรรมเนียมเล็กน้อยจากการให้บริการในลักษณะดังกล่าว โปรดทราบว่า เราอาจปฏิเสธที่จะดำเนินการตามคำร้องขอของคุณ หากเป็นคำร้องที่เป็นการกล่าวหาโดยไร้เหตุผล ส่งผลเสียต่อความเป็นส่วนตัวของบุคคลคนอื่น หรือไม่เหมาะสมในทางปฏิบัติอย่างยิ่งยวด ยิ่งไปกว่านั้น การแก้ไขหรือลบข้อมูลส่วนตัวอาจส่งผลกระทบหรือจำกัดการทำงานของโทรศัพท์มือถือหรือบริการของคุณได้ด้วย

หากคุณต้องการร้องขอเพื่อเข้าถึง แก้ไข หรือลบข้อมูลส่วนตัวของคุณ โปรดติดต่อเราที่ lgecsvc@lge.com

13.สิทธิในการยื่นร้องเรียน
ภายใต้กฎหมายที่เกี่ยวข้องของสหภาพยุโรป คุณมีสิทธิที่จะยื่นร้องเรียนเกี่ยวกับการประมวลผลข้อมูลส่วนตัวของคุณ ผ่านเจ้าหน้าที่กำกับดูแลที่เกี่ยวข้อง หากต้องการทราบข้อมูลเพิ่มเติมเกี่ยวกับสิทธิในการยื่นเรื่องร้องเรียน หรือยื่นร้องทุกข์เกี่ยวกับ LGE โปรดติดต่อเราได้ที่ lgecsvc@lge.com

14.การติดต่อ LGE เกี่ยวกับนโยบายความเป็นส่วนตัวนี้
หากคุณมีคำถามหรือข้อคิดเห็นใดๆ เกี่ยวกับนโยบายความเป็นส่วนตัว โปรดติดต่อเราทางอีเมลได้ที่ lgecsvc@lge.com

ปรับปรุงครั้งสุดท้าย: วันที่ 1 พ.ย. พ.ศ. 2560 (Nov, 01, 2017)

خط‌ مشی رازداری

این خط مشی رازداری توضیح می‌دهد که LGE چگونه به اطلاعات شخصی شما در زمینه خدمات به‌روزرسانی نرم‌افزار دسترسی می‌یابد و از آن استفاده می‌کند. لطفاً قبل از استفاده از خدمات به‌روزرسانی نرم‌افزار آن را به دقت مطالعه کنید.

1.	معرفی
LG Electronics Inc.‎ ‏(LGE یا «ما») متعهد است از اطلاعات این افراد و گروه‌ها که از تلفن‌های همراه LGE استفاده می‌کنند محافظت کند. این خط مشی رازداری طرز جمع‌آوری، استفاده و اشتراک‌گذاری اطلاعاتی را که از تلفن‌های همراه LGE شما جمع‌آوری می‌کنیم را مطرح می‌کند و مخصوصاً موارد زیر را مشخص می‌نماید:
-	مرور کلی به‌روزرسانی‌های نرم‌افزار FOTA؛
-	اطلاعاتی که LGE ممکن است از شما بگیرد؛
-	LGE چگونه از اطلاعاتی که به دست می‌آورد استفاده می‌کند؛
-	LGE چه وقت اطلاعات را با دیگران به اشتراک می‌گذارد؛
-	 انتقال خارجی داده‌های شخصی
-	LGE چه مدت اطلاعات شخصی شما را نگه می‌دارد؟
-	امنیت
-	حق رد کردن یا پس گرفتن رضایت
-	محافظت از حریم خصوصی کودکان
-	تغییرات در خط‌ مشی رازداری LGE
-	دسترسی به اطلاعات شما
-	حق شکایت کردن؛ و
-	تماس با LGE درباره این خط‌ مشی رازداری

این خط مشی فقط شامل اطلاعاتی می‌شود که توسط LGE از تلفن همراه LGE شما جمع‌آوری شده تا از طریق یک فرآیند نرم‌افزار ثابت راه دور («FOTA») نرم‌افزار ثابت را به‌روزرسانی کند («به‌روزرسانی نرم‌افزار»). این خط مشی شامل هیچ محصول یا خدمات LGE، از جمله برنامه‌های موبایل ارائه شده یا تهیه شده توسط LGE نمی‌شود. این خط مشی شامل هیچ محصول یا خدماتی که توسط شرکت‌های دیگر ارائه شده باشد، از جمله ارائه‌کنندگان سیستم عامل، ارائه‌دهندگان سایر محتواها یا برنامه‌ها یا اپراتور شبکه شما هم نمی‌شود. محصولات و خدمات خارج از محدوده این خط مشی رازداری خط مشی‌های مخصوص خود را دارند که شامل جمع‌آوری، استفاده، و اشتراک‌گذاری اطلاعات می‌شود و از شما خواهشمندیم آن خط مشی‌ها را مطالعه کنید. LGE در قبال رویه‌های رازداری شرکت‌های دیگر مسئولیت یا تعهدی ندارد.

اگر اخیراً این تلفن همراه را خریده‌اید، لازم است طبق توضیحات این خط‌ مشی رازداری قبل از استفاده یک به‌روزرسانی نرم‌افزار انجام دهید، تا مطمئن شوید تلفن همراه شما به خوبی کار می‌کند و دارای آخرین ویژگی‌ها، قابلیت‌ها و تنظیمات امنیتی ما است. اگر سؤالی دارید، لطفاً مطابق توضیحات این خط مشی با ما تماس بگیرید.

این خط مشی برای بررسی شما در هر زمان در [تنظیمات – سیستم – درباره تلفن – اطلاعات قانونی – اسناد حقوقی نرم افزار LG – خط مشی رازداری] موجود است.

هر گونه ترجمه این خط مشی رازداری به منظور الزامات محلی انجام می‌شود و در صورت بروز اختلاف بین نسخه انگلیسی و غیرانگلیسی، نسخه انگلیسی این خط مشی، تا حداکثر میزان مجاز توسط قانون مربوطه در حوزۀ قضایی شما حاکم خواهد بود.

2.	مرور کلی به‌روزرسانی‌های نرم‌افزار FOTA
هر از چند گاه، نرم‌افزار ثابت LGE روی تلفن همراه شما («نرم‌افزار») ممکن است به‌روزرسانی یا مکمل‌هایی نیاز داشته باشد که توسط LGE ارائه شده است، یا ممکن است LGE مؤلفه‌های اضافی را برای نرم‌افزار ارائه دهد. انجام به‌روزرسانی نرم‌افزار روی تلفن همراه شما نرم‌افزار جدیدی نصب می‌کند تا این به‌روزرسانی ها، مکمل‌ها و مؤلفه‌های افزودنی را ارائه کند. به‌روزرسانی‌های نرم‌افزار ممکن است ویژگی‌ها یا عملکردهای جدیدی اضافه کنند و در موارد محدود ممکن است ویژگی‌ها یا عملکردهای موجود را حذف کنند. پس از تکمیل به‌روزرسانی نرم‌افزار، ممکن است دیگر نتوانید از نسخه نصب شده قبلی نرم‌افزار استفاده کنید یا بتوانید به آن برگردید.

 چون به‌روزرسانی نرم‌افزار از طریق یک فرآیند نرم‌افزار ثابت راه دور انجام می‌شود، در صورتی که نرم‌افزار را از طریق شبکه سلولی دریافت کنید، بسته به اپراتور شبکه و طرح خدماتی شما، ممکن است هزینه‌های اضافی داشته باشد. اگر مایلید برای به‌روزرسانی نرم‌افزار از داده شبکه سلولی استفاده نشود، لطفاً گزینۀ «فقط Wi-Fi» را در تنظیمات انتخاب کنید.

a.	 گزینه‌های شما برای مدیریت به‌روزرسانی‌های آتی نرم‌افزار
وقتی با این خط مشی رازداری FOTA موافقت کنید، تلفن همراه شما هر از چند گاه و به طور خودکار نرم افزار جدید یا به‌روز شده را در صورت وجود نصب می‌کند (عملکرد «به صورت خودکار بررسی کن»). پس از آنکه نرم‌افزار نصب شد، با یک اعلان بازشونده یا پیام اعلان در تلفن همراه شما به شما اطلاع خواهیم داد. قبل از به کارگیری نرم‌افزار این اختیار را دارید که به‌روزرسانی نرم‌افزار را بپذیرید یا رد کنید. تلفن همراه شما به طور خودکار در نیمه‌شب نرم‌افزار نصب شده را اعمال خواهد کرد (عملکرد «بروزرسانی های خودکار» ). می‌توانید این عملکردهای «به صورت خودکار بررسی کن» و «بروزرسانی های خودکار» را در [تنظیمات – سیستم – مرکز به‎روزرسانی – به روزآوری نرم افزار – منوی بازشونده – تنظیمات] نیز رد کنید.  اگر به صورت خودکار بررسی کن را رد کنید، عملاً انجام به‌روزرسانی‌های آینده نرم‌افزار را رد کرده‌اید.
اگر تلفن همراه شما در حال حاضر مورد استفاده است و انجام به‌روزرسانی نرم‌افزار را نمی‌پذیرید، لطفاً توجه داشته باشید که عدم نصب نرم‌افزار به‌روز شده ممکن است منجر به [تضعیف عملکرد تلفن همراه شما، مشکلات سازگاری با برنامه‌های جدید یا موجود، و سایر مشکلات با ویژگی‌ها یا امنیت تلفن همراه شما شود].

b.	به‌روزرسانی‌های اضطراری نرم‌افزار
اگر شرایط ایجاب کند، ممکن است مطابق با منافع قانونی خود، بدون اعلان مجزا یا کسب رضایت، و بدون توجه به تنظیمات کنونی دستگاه، یک به‌روزرسانی نرم‌افزار انجام دهیم (یک «به‌روزرسانی‌های اضطراری نرم‌افزار»). نمونه‌هایی از شرایطی که ممکن است در آنها به‌روزرسانی اضطراری نرم‌افزار ضروری شود شامل تهدید امنیت مشتری یا امنیت داده‌ها، یا مشکلات عملیاتی که ممکن است منجر به بروز اختلال قابل توجه در خدمات شود، یا احتمال حتمی این شرایط می‌شود.

3.	اطلاعاتی که LGE ممکن است از شما بگیرد
با انجام به‌روزرسانی نرم‌افزار، LGE ممکن است اطلاعات زیر را از تلفن همراه شما جمع‌آوری نماید: هویت بین‌المللی تجهیزات موبایل (IMEI)، شماره سریال، مدل تلفن همراه، نسخه و یا نسخه‌های نرم‌افزار ثابت، سیستم عامل تلفن، کد کشور موبایل (MCC)، کد شبکه موبایل (MNC)، شناسه پیام‌رسان ابری گوگل (GCM) و زبان انتخاب شده. این اطلاعات به عنوان بخشی از فرآیند انجام به‌روزرسانی نرم‌افزار به طور خودکار جمع‌آوری می‌شود.

به عنوان بخشی از نقش خود در ارائۀ خدمات سلولی به تلفن همراه شما، اطلاعات عملیاتی مانند گزارش‌های سیستم با نشانی‌های IP را جمع‌آوری خواهیم نمود. این اطلاعات به صورت خودکار جمع‌آوری می‌شود و بخش ضروری عملیات تلفن است.

4.	LGE چگونه از اطلاعاتی که به دست می‌آورد استفاده خواهد کرد؟
ما از اطلاعات به دست آمده از جانب شما برای اهداف مختلفی استفاده می‌کنیم، از جمله:
-	برای انجام به‌روزرسانی نرم‌افزار (از جمله هر گونه به‌روزرسانی‌های اضطراری نرم‌افزار)، شامل بررسی اینکه آیا نرم‌افزار به‌روز است یا نه، تأیید اعتبار تلفن همراه شما، و ارائۀ نرم‌افزار مناسب؛
-	 تأیید تعهدات ما طبق [ضمانتنامه محدود محصول ما]؛
-	ارائه اعلان‌های مربوط به خدمات امنیتی تلفن همراه و اعلان‌های اضطراری در پاسخ به مشکلات ایمنی؛
-	محافظت و دفاع از حقوق و اموال ما، شامل استفاده از اقدامات قانونی؛
-	مطابقت با الزامات مقرراتی؛ و
-	تحلیل، بررسی و بهبود محصولات و خدماتی که ارائه می‌دهیم.

مبنای حقوقی که LGE برای پردازش اطلاعات شخصی شما بر آن تکیه دارد معمولاً یکی از موارد زیر خواهد بود؛
-	قرارداد: جایی که ضروری باشد با شما قرارداد منعقد شود؛
-	منافع قانونی: جایی که برای اهداف LGE یا منافع تجاری قانونی شخص ثالث ضرروی باشد. برای LGE، این شامل منافع آن به عنوان تولیدکننده محصولات الکترونیکی مصرف‌کننده و ارائه‌دهنده خدمات می‌شود؛
-	رضایت: جایی که انتخاب می‌کنید تا رضایت دهید. حق دارید رضایت خود را در هر زمان پس بگیرید؛ یا
-	تعهد قانونی: وقتی پردازش برای رعایت تعهدات قانونی ما ضروری باشد

ممکن است از داده‌های آماری مرکب که حین به‌روزرسانی نرم‌افزار و حین عملیات تلفن همراه جمع‌آوری شده نیز برای درک بهتر نیازهای مشتریانمان، بهبود رسیدگی به مشتری و محصولات و خدماتی که ارائه می‌دهیم، و برای بررسی و تحلیل بازار استفاده کنیم. این داده‌های آماری مرکب شامل اطلاعاتی که اشخاص حقیقی را شناسایی می‌کند یا اطلاعاتی که بتوان به اشخاص حقیقی نسبت داد نخواهد بود.

5.	LGE چه وقت اطلاعات را با دیگران به اشتراک می‌گذارد
ما معمولاً اطلاعاتی که حین به‌روزرسانی نرم‌افزار جمع‌آوری می‌کنیم و اشخاص حقیقی را شناسایی می‌کند یا می‌توان آنها را به اشخاص حقیقی نسبت داد در اختیار اشخاص ثالث قرار نمی‌دهیم. با این حال، لطفاً از موقعیت‌های زیر که ممکن است این اطلاعات را در اختیار اشخاص ثالث ذیل قرار دهیم مطلع باشید:

-	شرکت‌های فرعی و شعب. LGE ممکن است اطلاعات شخصی و اطلاعات غیرشخصی (از جمله اطلاعات تلفن همراه) را با شعب و شرکت‌های فرعی خود در سراسر جهان به اشتراک بگذارد تنها در صورتی که برای اهدافی که این اطلاعات جمع‌آوری شده ضروری باشد. واژۀ «شرکت‌های فرعی» یا «شعب» به شرکتهای گروه اطلاع می‌شود که ممکن است از نام LG استفاده کنند و تحت مالکیت یا کنترل مشترک باشند مانند LG CNS یا LG Electronics U.S.A., Inc.‎؛
-	ارائه‌دهندگان خدمات شخص ثالث. به فروشندگان شخص ثالث که LGE ممکن است برای ارائه خدمات از طرف خود هر از چند گاه به خدمت بگیرد، مثلاً برای رسیدگی به درخواست‌های خدمات مشتریان؛
-	سایر اشخاص در صورت لزوم توسط قانون. در صورت لزوم طبق حکم دادگاه یا سایر مراجع اجرایی دولتی یا قانونی به منظور رعایت فرآیند حقوقی یا قانون؛
-	سایر اشخاص مرتبط با معاملات سازمانی. در رابطه با یک رویداد سازمانی، مانند ادغام، تغییر ساختار، فروش یا انتقال همه یا بخشی از کسب و کار LGE (از جمله کسب و کار یک بخش یا شعبه)، که LGE ممکن است نیاز داشته باشد اطلاعات را نزد یک خریدار بالقوه و مشاوران حرفه‌ای او افشا نماید؛
-	سایر اشخاص وقتی برای محافظت از خدمات‌مان ضروری باشد. برای اعمال حقوق قراردادیمان، انجام اقدامات احتیاطی در برابر مسئولیت، بررسی فعالیتهای مشکوک یا واقعاً غیرقانونی، یا بررسی یا دفاع از خودمان در برابر ادعاها یا اتهامات اشخاص ثالث؛ یا
-	سایر طرفین وقتی قرار است از امنیت شخصی یا اموال هر یک از مشتریانمان محافظت شود. به منظور محافظت از حقوق، ایمنی شخصی یا اموال مشتریانمان یا عموم.

تحت هیچ شرایطی اطلاعات شخصی شما که حین به‌روزرسانی نرم‌افزار جمع‌آوری شده، بدون رضایت شما برای مقاصد بازاریابی پردازش نخواهد شد، و بدون رضایت شما برای اهداف بازاریابی در اختیار اشخاص ثالث قرار نخواهد گرفت.

6.	انتقال داده‌های شخصی
ما، شرکت‌های فرعی ما، شعب ما و ارائه‌دهندگان خدمات ممکن است در کشورهایی به جز کشوری که تلفن همراه شما در آن قرار دارد، برای اهداف مشروحه در این خط‌ مشی رازداری از اطلاعات شخصی شما استفاده کنیم. قوانین محافظت از داده‌ها در برخی کشورها ممکن است همان سطح مراقبت قوانین کشور محل حضور شما را ارائه ندهند. اما قبل از انتقال اطلاعات شخصی شما، اقداماتی انجام می‌دهیم تا مطمئن شویم این اطلاعات دارای همان سطح محافظت در کشور و حوزه قضایی دریافت کننده خواهد بود. با پذیرش این خط‌ مشی رازداری صریحاً رضایت می‌دهید که اطلاعات شخصی شما در کشورها یا حوزه‌های قضایی پردازش شود که قوانین مربوطه همان دارای همان سطح محافظت از اطلاعات شخصی که کشور یا حوزه قضایی محل سکونت شما مطابق با این خط‌ مشی رازداری ارائه می‌دهد نیستند، از جمله، بدون محدودیت، جمهوری کره یا ایالات متحده.

7.	 LGE چه مدت اطلاعات شخصی شما را نگه می‌دارد؟
ما اقدامات مقتضی را انجام خواهیم داد تا اطمینان حاصل نماییم که اطلاعات شخصی شما را تا مدت لازم برای اهدافی که جمع‌آوری شده، یا بر حسب لزوم طبق قانون، نگهداری می‌کنیم.
 اگر به علت عدم نیاز بیشتر به اطلاعات شخصی خود، یا بر اساس اعتراض به پردازش یا ادعایی مبنی بر غیرقانونی بودن پردازش، درخواست پاک کردن اطلاعات شخصی خود را بدهید، حق دارید در حالی که درخواست شما برای پاک کردن را تأیید می‌کنیم به دنبال محدودسازی پردازش باشید.

8.	امنیت
ما تلاشهای منطقی از لحاظ تجاری را به کار خواهیم گرفت و از رویه‌های داده‌ای عموماً پذیرفته شدۀ این حوزه برای محافظت از اطلاعات شخصی شما در برابر از دست رفتن تصادفی و دسترسی، استفاده، تغییر و افشای غیرمجاز پیروی خواهیم کرد. با این حال، به واسطه ساختار اینترنت، فناوری دائماً در حال تغییر، و سایر عوامل خارج از کنترل ما، نمی‌توانیم تضمین کنیم که ارتباط بین شما و سرورهای ما از دسترسی غیرمجاز اشخاص ثالث مصون باشد یا در معرض تخلفات امنیتی نباشیم. ما هیچ مسئولیتی در برابر افشای اطلاعات شخصی به علت خطا در ارسال یا اقدامات غیرمجاز یا غیرقانونی اشخاص ثالث نمی‌پذیریم.

9.	حق رد کردن یا پس گرفتن رضایت
طبق قانونی محلی مربوطه، ممکن است حق داشته باشید این خط‌ مشی رازداری را نپذیرید، رضایت خود را پس بگیرید یا به نحوی دیگری درخواست کنید که استفاده از اطلاعات شخصی مربوط به شما را متوقف کنیم. برای اعمال هر گونه حقوق از این قبیل که ممکن است داشته باشید، لطفاً طبق این خط مشی با ما تماس بگیرید تا در اسرع وقت به درخواست شما پاسخ دهیم.
 علاوه بر این، با غیرفعال کردن عملکردهای «به صورت خودکار بررسی کن» و «بروزرسانی های خودکار» در تلفن همراهتان، که در بالا شرح داده شده، می‌توانید رضایت خود را به ادامه جمع‌آوری اطلاعات شخصیتان پس بگیرید. می‌توانید در [تنظیمات – سیستم – مرکز به‎روزرسانی – به روزآوری نرم افزار – منوی بازشونده – تنظیمات] به این عملکردها دسترسی پیدا کنید.
 در هر حال، لطفاً توجه داشته باشید که اگر عملکردهای به صورت خودکار بررسی کن و بروزرسانی های خودکار را غیرفعال کنید، ممکن است بر عملکرد تلفن همراه شما یا خدمات، به صورت کلی یا جزئی تأثیر بگذارد یا آنها را محدود کند. جمع‌آوری و استفاده از اطلاعات، به شرح فوق، برای عملیات بهینه تلفن همراه شما ضروری است.

 اگر درباره حق‌تان برای عدم رضایت یا چگونه پس گرفتن رضایت خود سؤالی دارید، لطفاً با ما به نشانی lgecsvc@lge.com تماس بگیرید

10.	محافظت از حریم خصوصی کودکان
محافظت از حریم خصوصی کودکان برای ما اهمیت دارد. به همین دلیل، تلفن همراه شما طبق تعریف قوانین محلی برای کودکان در نظر گرفته نشده است، و ما آگاهانه اطلاعات شخصی را از کودکان جمع‌آوری یا نگهداری نمی‌کنیم. در صورت اطلاع یا آگاهی ما از اینکه بدون اثبات رضایت والدین از یک کودک اطلاعات جمع‌آوری کرده‌ایم، بلافاصله این اطلاعات شخصی را حذف خواهیم نمود.

11.	تغییرات در خط‌ مشی رازداری LGE
این خط‌ مشی رازداری ممکن است هر از چند گاه توسط LGE به روز شود. اگر در مطالب خط‌ مشی رازداری خود تغییر ایجاد نمودیم، با به‌روزرسانی تاریخ زیر و ارائه خط‌ مشی رازداری اصلاح شده برای مرور توسط شما به عنوان بخشی از به‌روزرسانی آتی نرم‌افزار به شما اطلاع می‌دهیم.

12.	دسترسی به اطلاعات شما
 شما حق دارید دربارۀ اطلاعات شخصی خود که LGE جمع‌آوری می‌کند جزئیاتی را درخواست کنید تا به اطلاعات شخصی خود دسترسی یابید، آن را اصلاح کنید یا حذف کنید. اما، لطفاً توجه داشته باشید که اگر طبق قانون مربوطه مجبور به نگهداری آن اطلاعات باشیم، نمی‌توانیم اطلاعات شخصی شما را تغییر دهیم یا حذف کنیم. اگر قانون اجازه دهد، برای ارائه این خدمات به شما ممکن است هزینه اندکی مطالبه شود. لطفاً توجه داشته باشید که اگر درخواستهای شما به طور غیرمنطقی اجحاف‌آمیز باشند، حریم خصوصی دیگران را به خطر بیندازند، یا به شدت غیرعملی باشند، ممکن است از پردازش آنها خودداری کنیم. علاوه بر این، به‌روزرسانی یا حذف اطلاعات شخصی ممکن است بر عملیات تلفن همراه شما یا خدمات تأثیر بگذارد یا آنها را محدود کند.

 اگر مایلید برای دسترسی، تصحیح، یا حذف اطلاعات شخصی خود درخواستی کنید، لطفاً با ما به نشانی lgecsvc@lge.com تماس بگیرید

13.	حق شکایت کردن
طبق قوانین محلی مربوطه در اتحادیه اروپا، حق دارید در رابطه با پردازش اطلاعات شخصی خود به مرجع نظارتی مربوطه شکایت کنید. برای کسب اطلاعات بیشتر درباره حق خود برای شکایت یا اعتراض رسمی به LGE، لطفاً با ما به نشانی lgecsvc@lge.com تماس بگیرید.

14.	 تماس با LGE درباره این خط‌ مشی رازداری
اگر سؤال یا توضیحی درباره این خط‌ مشی رازداری دارید، لطفاً با ایمیل lgecsvc@lge.com با ما تماس بگیرید.

آخرین به‌روزرسانی: ۱ نوامبر ۲۰۱۷

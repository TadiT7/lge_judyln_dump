Upplýsingavernd

Þessi upplýsingavernd lýsir hvernig LGE fær aðgang að og notar persónuupplýsingar þínar í samhengi við hugbúnaðaruppfærsluþjónustu. Lestu hana vandlega áður en þú notar hugbúnaðaruppfærsluþjónustuna.

1.	Kynning
LG Electronics Inc. („LGE“ eða „við“) er ákveðið í að vernda upplýsingar þeirra einstaklinga og hópa sem nota LGE farsíma. Þessi upplýsingavernd lýsir hvernig við söfnum, notum og deilum upplýsingum sem við söfnum úr LGE farsíma þínum, og sýnir sérstaklega:
-	Yfirlit yfir FOTA hugbúnaðaruppfærslur;
-	upplýsingar sem LGE gæti fengið frá þér;
-	hvernig LGE notar upplýsingarnar sem það safnar;
-	hvenær LGE deilir upplýsingum með öðrum; 
-	Flutningur persónuupplýsinga til útlanda
-	Hversu lengi geymir LGE persónuupplýsingar mínar?
-	Öryggi
-	Réttur til að hafna eða draga til baka samþykki
-	Verndun einkalífs barna
-	Breytingar á persónuverndarstefnu LGE
-	Aðgangur að upplýsingum þínum
-	Réttur til að leggja fram kvörtun; og
-	Hafa samband við LGE varðandi þessa persónuverndarstefnu

Þessi stefna á aðeins við um upplýsingar sem LGE safnar frá LGE farsíma þínum til að geta uppfært fastbúnað með Fastbúnaður-þráðlausu („FOTA“) ferli („Hugbúnaðaruppfærsla“). Þessi stefna á ekki við um nokkra aðra vöru eða þjónustu LGE, þ.m.t. farsímaforrit sem LGE bíður upp á eða útvegar. Þessa stefna á heldur ekki við um neina vöru eða þjónustu þriðja aðila, þ.m.t. stýrikerfi, annað efni eða önnur forrit eða nokkuð frá farsímafyrirtæki þínu. Vörur og þjónusta sem fellur ekki undir þessa persónuverndarstefnu er með sínar eigin stefnur sem eiga við um söfnun, notkun, og deilingu upplýsinga og ráðleggjum við þér að lesa þær stefnur. LGE viðurkennir hvorki neina bótaábyrgð né ber ábyrgð á persónuverndarhegðun þriðja aðila.

Ef þú hefur nýlega keypt þennan farsíma, er nauðsynlegt að uppfæra hugbúnaðinn fyrir notkun, eins og lýst er í þessari persónuverndarstefnu, til að tryggja að farsíminn virki eins og vera skyldi og sé með nýjustu eiginleika, virkni og öryggisstillingar. Hafir þú einhverjar spurningar, skaltu hafa samband við okkur eins og lýst er í þessari stefnu.

Þessa stefnu getur þú skoðað hvenær sem er í [Stillingar – Kerfi – Um símann – Lagalegar upplýsingar – Lagaleg skjöl fyrir LG forrit – Upplýsingavernd].

Allar þýðingar á þessari persónuverndarstefnu eru gerðar til að uppfylla staðbundnar kröfur og ef í ljós kemur ósamræmi á milli ensku útgáfunnar af þessari persónuverndarstefnu og einhverrar útgáfu á öðru tungumáli en ensku skal enska útgáfan gilda, að því leyti sem staðbundin lög í þinni lögsögu heimila.

2.	Yfirlit yfir FOTA hugbúnaðaruppfærslur
Einstaka sinnum gæti LGE fastbúnaðurinn á símanum þínum („Hugbúnaður“) þarfnast uppfærslu eða aukaefnis frá LGE, eða LGE gæti komið með viðbætur við hugbúnaðinn. Þegar hugbúnaðaruppfærsla fer fram er settur upp nýr hugbúnaður á símanum til þess að koma að þessum uppfærslum, aukaefni, eða viðbótum. Uppfærða hugbúnaðarútgáfan kann að bæta við nýjum eiginleikum eða virkni og í undartekningartilvikum, eyða fyrirliggjandi eiginleikum eða virkni. Eftir að þú lýkur hugbúnaðaruppfærslu, getur verið að ekki sé hægt að hverfa aftur til eldri útgáfu hugbúnaðarins. 

Þar sem hugbúnaðaruppfærslan er framkvæmd með FOTA ferli, gæti það haft í för með sér viðbótagjöld ef þú sækir nýjan hugbúnað yfir farsímakerfi, en það veltur á áskrift þinni. Ef þú vilt loka fyrir gagnaflutning um farsímakerfi fyrir hugbúnaðaruppfærslur skaltu velja valkostinn „Wi-Fi eingöngu“ í stillingum. 

a.	Valkostir þínir fyrir hugbúnaðaruppfærslur í framtíðinni
Þegar þú samþykkir þessa FOTA persónuverndarstefnu, leitar síminn að nýjum eða uppfærðum hugbúnaði endrum og eins og setur upp nýjan eða uppfærðan hugbúnað sjálfkrafa þegar hann er tiltækur („Athugaðu sjálfkrafa“ eiginleiki). Eftir að hugbúnaður er settur upp látum við þig vita með sprettiglugga eða tilkynningu á farsímanum. Þú hefur möguleika á að samþykkja eða hafna hugbúnaðaruppfærslunni áður en þú tekur hugbúnaðinn í notkun. Farsíminn mun einnig sjálfkrafa taka uppsettan hugbúnað í notkun á miðnætti (“Sjálfvirkar uppfærslur” eiginleiki). Þú getur hafnað „Athugaðu sjálfkrafa“ og „Sjálfvirkar uppfærslur“ eiginleikunum í [Stillingar – Kerfi – Uppfæra Miðstöð – Hugbúnaðaruppfærsla – Valmynd fyrir yfirflæði – Stillingar]. Ef þú hafnar athugaðu sjálfkrafa, ert þú í rauninni að hafna framtíðar hugbúnaðaruppfærslum.
Ef farsíminn er þegar í notkun og þú hafnar hugbúnaðaruppfærslu, þarftu að hafa í huga að ef hugbúnaðaruppfærsla er ekki sett upp gæti það leitt til [verri frammistöðu farsímans, vandamála við samhæfni við ný eða fyrirliggjandi forrit, og annarra vandamála við eiginleika eða öryggi farsímans].

b.	Áríðandi hugbúnaðaruppfærslur
Ef aðstæður krefjast þess gætum við framkvæmt hugbúnaðaruppfærslu í samræmi við lögmæta hagsmunni okkar, án þess að tilkynna um það sérstaklega, og án tillits til núverandi stillinga tækisins („Áríðandi hugbúnaðaruppfærsla“). Dæmi um aðstæður sem gætu krafist áríðandi hugbúnaðaruppfærslu eru meðal annars ógnun við öryggi viðskiptavinar eða gagnaöryggi, eða keyrsluvandamál sem gætu leitt til umtalsverðra raskana á þjónustu, eða fyrirsjáanlegar líkur á slíkum aðstæðum.

3.	Upplýsingar sem LGE gæti safnað frá þér
Samhliða hugbúnaðaruppfærslunni kann LGE að safna eftirfarandi upplýsingum úr farsímanum: IMEI-númer, raðnúmer, gerð farsíma, útgáfur hugbúnaðar og fastbúnaðar, stýrikerfi farsíma, fartækjakóða lands (MCC), kóða farsímakerfis (MNC), skráningarauðkenni fyrir Google skýjasamskipti (GCM) og valið tungumál. Upplýsingunum er safnað sjálfkrafa sem hluta af hugbúnaðaruppfærsluferlinu.

Sem hluti af hlutverki okkar við að veita símanum farsímaþjónustu, söfnum við notkunarupplýsingum, þ.m.t. kerfisskrám með IP-tölum. Þessum upplýsingum er safnað sjálfkrafa sem er nauðsynlegur hluti af vinnslu símans.

4.	Hvernig notar LGE upplýsingarnar sem það safnar?
Við notum upplýsingar frá þér í ýmsum tilgangi, þ.m.t.:
-	Til að uppfæra hugbúnaðinn (þ.m.t. hverskonar áríðandi hugbúnaðaruppfærslur), þ.m.t. til að kanna hvort nýjasta útgáfa hugbúnaðarins sé uppsett, til að sannvotta tækið og til að veita þér viðeigandi hugbúnað; 
-	til að staðfesta skyldu okkar í samræmi við [takmarkaða vöruábyrgð okkar];
-	til að gefa tilkynningar sem tengjast öryggisþjónustu farsíma og neyðartilkynningum vegna öryggismála;
-	til að vernda réttindi okkar og eignir, þ.m.t. með dómsmálum;
-	til að uppfylla reglufestar kröfur; og
-	til að greina, fara yfir og betrumbæta vörur og þjónustur okkar.

Við vinnslu með persónuupplýsingar þínar byggir LGE venjulega á einhverjum eftirfarandi lagagrundvöllum;
-	Samningur: þegar það er nauðsynlegt að gera samning við þig;
-	lögmætir hagsmunir: þegar það er nauðsynlegt vegna lögmætra viðskiptahagsmuna LGE eða þriðja aðila. Fyrir LGE, gildir þetta einnig um hagsmuni þess sem framleiðanda neytendarafvara og þjónustuveitanda;
-	samþykki: þar sem þú hefur valið að gefa það. Þú hefur rétt á að draga til baka samþykki þitt hvenær sem er; eða
-	Lagaskylda: þar sem vinnslan er nauðsynleg til að uppfylla lagalegar skyldur okkar

Við gætum einnig notað samantekna tölfræði sem er safnað á meðan á hugbúnaðaruppfærslu stendur og á meðan á notkun símans stendur til að skilja betur þarfir viðskiptavina okkar, til að bæta þjónustu okkar við viðskiptavini, og vörur okkar og þjónustu, og fyrir markaðsrannsóknir og greiningar. Slík samansöfnuð gögn innihalda ekki persónugreinanlegar upplýsingar og ekki er hægt að tengja þær við fólk.

5.	Þegar LGE deilir upplýsingum með öðrum
Almennt deilum við ekki persónugreinanlegum upplýsingum sem við söfnum á meðan á hugbúnaðaruppfærslu stendur með þriðja aðila. Engu að síður, skaltu hafa í huga að við eftirfarandi aðstæður gætum við deilt slíkum upplýsingum með eftirfarandi þriðju aðilum:

-	Eignatengd félög og dótturfélög. LGE gæti deilt persónuupplýsingum og öðrum upplýsingum (þ.m.t. upplýsingar um farsíma) með eignatengdum félögum og dótturfélögum sínum um allan heim aðeins jafn lengi og nauðsynlegt er fyrir tilganginn sem þeim var safnað í. Hugtakið „eignatengt félag“ eða „dótturfélag“ á við samstæðu fyrirtæki sem gætu notað LG nafnið eða verið í sömu eigu eða stjórn s.s. LG CNS eða LG Electronics U.S.A., Inc.;
-	Þriðju aðila þjónustuveitendur. Til þriðju aðila sem LGE gæti ráðið til að veita þjónustu fyrir sína hönd endrum og eins, t.d. til að uppfylla þjónustukröfur viðskiptavina;
-	Aðrir aðilar þegar lög krefjast. Eins og krafist er vegna dómsúrskurðar eða annarra ríkis- eða löggæsluyfirvalda til þess að hlíta málsmeðferð fyrir dómstólum eða lögum;
-	Aðrir aðilar í tengslum við fyrirtækjaviðskipti Í tengslum við viðskipti eins og samruna, endurskipulagningu, sölu eða flutning á öllum eða hluta af rekstri LGE (þ.m.t. deildar eða dótturfélags), þar sem LGE gæti þurft að gefa mögulegum kaupanda og ráðgjöfum hans upplýsingar.
-	Aðrir aðilar þegar nauðsyn krefur til að vernda þjónustu okkar. Til að framfylgja samningsskyldum okkar, grípa til ráðstafana gegn bótaábyrgð, rannsaka grunaða eða raunverulega ólöglega starfsemi, eða til að rannsaka eða vernda okkur gegn kröfum eða ásökunum þriðja aðila; eða
-	Aðrir aðilar til að vernda öryggi og eignir viðskiptavina okkar. Til að vernda réttindi, öryggi eða eignir viðskiptavina okkar eða almennings.

Í engum kringumstæðum verður persónuupplýsingum þínum safnað á meðan á hugbúnaðaruppfærslu stendur í markaðssetningartilgangi án samþykkis þíns, né verður þeim deilt með þriðja aðila í markaðssetningartilgangi án þíns samþykkis.

6.	Flutningur persónuupplýsinga
Við, eignatengd félög og dótturfélög okkar og þjónustuveitendur gætum notað persónuupplýsingar þínar í öðrum löndum en farsíminn er staðsettur, í þeim tilgangi sem lýst er í þessari persónuverndarstefnu. Í sumum löndum eru persónuverndarlög ef til vill ekki jafn ströng og í landinu sem þú býrð í. Engu að síður, gerum við ráðstafanir áður en persónuupplýsingar þínar eru fluttar til að tryggja að slíkar upplýsingar séu jafn öruggar í viðtökulandinu eða -lögsögu. Með því að samþykkja þessa upplýsingavernd gefur þú skýrt leyfi til að vinna með persónuupplýsingar þínar í löndum eða lögsögum þar sem viðeigandi lög veita ef til vill ekki jafn mikla persónuvernd og lög landsins eða lögsögunnar þar sem þú ert til heimilis, þ.m.t. en án takmarkana, Norður-Kórea eða Bandaríkin, í samræmi við þessa persónuverndarstefnu. 

7.	Hversu lengi geymir LGE persónuupplýsingar mínar?
Við grípum til eðlilegra skrefa til að tryggja að við geymum persónuupplýsingar þínar jafn lengi og nauðsyn krefur fyrir þann tilgang sem þeim var safnað í, eða eins og lög kveða á um. 
Ef þú óskar eftir að persónuupplýsingum þínum verði eytt þar sem þeirra er ekki lengur þörf, eða byggt á andúð á ferlinu eða fullyrðingu um að vinnslan sé ólögleg, hefur þú rétt á að leita eftir takmörkun á vinnslunni á meðan við sannreynum beiðni þína um eyðingu.

8.	Öryggi
Við notum eðlilegar viðskiptaráðstafanir og fylgjum almennt samþykktum gagnaverklögum til að vernda persónuupplýsingar þínar gegn óvæntu gagnatapi og frá óheimilum aðgangi, notkun, breytingum og uppljóstrun. Engu að síður, vegna eðlis veraldarvefsins, síbreytilegrar tækni, og annarra þátta sem við höfum ekki stjórn á, getum við ekki ábyrgst að þriðji aðili fái ekki óheimilan aðgang að samskiptum þínum og miðlara eða að við munum ekki lenda í gagnaleka. Við tökum enga ábyrgð á uppljóstrun persónuupplýsinga vegna villu í flutningi eða óheimilum eða ólöglegum aðgerðum þriðja aðila.

9.	Réttur til að hafna eða draga til baka samþykki
Samkvæmt gildandi lögum gætir þú haft rétt á að hafna þessari persónuverndarstefnu, draga til baka samþykki eða á annan hátt óska eftir að við hættum meðhöndlun persónuupplýsinga þinna. Til að nýta þér slíkan rétt sé hann fyrir hendi, skaltu hafa samband við okkur eins og lýst er í þessari stefnu, og við munum bregðast við beiðni þinni eins skjótt og auðið er. 
Þar að auki getur þú dregið til baka samþykki þitt fyrir frekari söfnun persónuupplýsinga þinna með því að afvirkja „Athugaðu sjálfkrafa“ og „Sjálfvirkar uppfærslur“ eiginleikana á farsímanum, sem lýst er hér að ofan. Þessa eiginleika má fá aðgang að í [Stillingar – Kerfi – Uppfæra Miðstöð – Hugbúnaðaruppfærsla – Valmynd fyrir yfirflæði – Stillingar]. 
Hinsvegar þarftu að skilja að ef þú slekkur á Athugaðu sjálfkrafa og Sjálfvirkar uppfærslur eiginleikunum, gæti það haft áhrif á notkun farsímans eða þjónustu, að hluta eða öllu leyti. Söfnun og notkun upplýsinganna, eins og lýst er að ofan, er nauðsynleg fyrir notkun farsímans. 

Hafir þú einhverjar spurningar um rétt þinn til að hafna eða hvernig þú getur dregið samþykki til baka, skaltu hafa samband við okkur í lgecsvc@lge.com

10.	Verndun einkalífs barna
Okkur er mikilvægt að vernda einkalíf barna. Þess vegna, er farsíminn ekki ætlaður börnum eins og skilgreint er í gildandi lögum, og við söfnum ekki af ásettu ráði eða geymum persónuupplýsingar barna. Ef við komumst að eða erum látin vita af að við höfum safnað persónuupplýsingum barns án leyfis frá foreldrum, munum við tafarlaust eyða slíkum persónuupplýsingum.

11.	Breytingar á persónuverndarstefnu LGE
LGE getur endrum og eins uppfært þessa persónuverndarstefnu. Ef við gerum efnislega breytingu á persónuverndarstefnu okkar, munum við láta þig vita af því með því að breyta dagsetningunni hér að neðan og gefa þér breytta persónuverndarstefnu til yfirlestrar sem hluta af hugbúnaðaruppfærslu í framtíðinni.

12.	Aðgangur að upplýsingum þínum 
Þú átt rétt á að biðja um upplýsingar um persónuupplýsingar þínar sem LGE safnar til að fá aðgang að, leiðrétta eða eyða persónuupplýsingum þínum. Hinsvegar, skaltu skilja að við getum ef til vill ekki breytt eða eytt persónuupplýsingum þínum ef okkur ber lagalega skylda til að geyma upplýsingarnar. Ef lög leyfa, getur verið að við rukkum þig um lítið gjald fyrir þjónustuna. Athugaðu að verið getur að við höfnum því að vinna úr beiðnum þínum ef þær eru óeðlilega móðgandi, leggja persónuvernd annarra í hættu, eða eru mjög óhentugar. Þar að auki getur uppfærsla eða eyðing persónuupplýsinga haft áhrif á eða takmarkað notkun farsímans eða þjónustu. 

Ef þú vilt óska eftir aðgangi, breytingu eða eyðingu persónuupplýsinga þinna, skaltu hafa samband við okkur í lgecsvc@lge.com

13.	Réttur til að leggja fram kvörtun
Í samræmi við gildandi lög í ESB hefur þú rétt á að leggja fram kvörtun í tengslum við vinnu með persónuupplýsingar þínar hjá viðeigandi eftirlitsyfirvaldi. Fyrir frekari upplýsingar um rétt þinn til að leggja fram kvörtun eða skrá kvörtun hjá LGE, skaltu hafa samband við okkur í lgecsvc@lge.com. 

14.	Hafa samband við LGE varðandi þessa persónuverndarstefnu
Hafir þú einhverjar spurningar eða athugasemdir við þessa persónuverndarstefnu skaltu hafa samband við okkur með tölvupósti í lgecsvc@lge.com.

Síðast uppfært: 1. nóvember 2017

Полиса приватности

Ова полиса приватности описује како LGE остварује приступ и користи ваше личне податке у контексту услуге Ажурирања софтвера. Молимо да је пажљиво прочитате пре коришћења услуге Ажурирања софтвера.

1.	Увод
LG Electronics Inc. (“LGE” или “ми”) је посвећен заштити информација од појединаца и група који користе LGE мобилне телефоне. Ова полиса приватности поставља како ми прикупљамо, користимо и размењујемо информације које прикупимо са вашег LGE мобилног телефона и, у ствари, поставља:
-	преглед FOTA Ажурирања софтвера;
-	информације које LGE може да добије од Вас;
-	како LGE користи информације које добије;
-	када LGE размењује информације са другима; 
-	пренос личних података;
-	колико дуго ће LGE задржати моје личне податке?
-	сигурност;
-	право на одбијање или повлачење сагласности;
-	заштита приватности деце;
-	промене у полиси приватности LGE-а;
-	приступање вашим подацима;
-	право на жалбу и
-	контактирање LGE-а у вези са овом полисом приватности.

Ова полиса се примењује само на податке које је прикупио LGE са вашег LGE мобилног телефона ради ажурирања Firmware софтвера преко процеса “Firmware Over-the-Air” (“FOTA”) (“Ажурирање софтвера”). Ова полиса се не примењује на било које друге LGE производе и услуге, укључујући мобилне апликације које су понуђене или омогућене од стране LGE-а. Такође, ова полиса се не примењује на производе или услуге понуђене од трећих страна, као што су даваоци оперативних система, других садржаја или апликација или ваш оператер мреже. Производи и услуге, који нису обухваћени овом полисом приватности, имају своје полисе које се примењују на прикупљање, коришћење и размену информација и саветујемо Вам да их пажљиво прочитате. LGE није одговоран за праксе приватности које примењују треће стране.

Ако сте овај мобилни телефон купили недавно, потребно је да пре било какве употребе извршите Ажурирање софтвера у складу са наведеним у овој полиси приватности, како бисте били сигурни да ваш мобилни телефон ради исправно и у себи има наше најновије функције, функционалност и сигурносне поставке. Ако имате било каква питања, молимо Вас да нас контактирате на начин како је наведено у овој полиси. 

Ову полису можете да прегледате када год желите у менију [Поставке – Систем – Основни подаци о телефону – Законске информације – Правни документи за LG софтвер – Полиса приватности].

Сви преводи ове полисе приватности су сачињени само за локалне потребе и у случају неслагања између верзије на енглеском језику и верзије која није на енглеском језику, важиће енглеска верзија ове полисе, у мери која није забрањена локалним законом у вашој јурисдикцији.

2.	Преглед FOTA Ажурирања софтвера
С времена на време, LGE Firmware на вашем мобилном телефону (“софтвер”) може да захтева ажурирања или допуне омогућене од LGE-а или LGE може да омогући додатне компоненте софтверу. Извођење Ажурирања софтвера ће инсталирати нов софтвер на ваш мобилни телефон како би обезбедио ова ажурирања, допуне или додатне компоненте. Ажурирање софтвера може да дода нове карактеристике или функције, а уједно и да, у ограниченим случајевима, уклони постојеће карактеристике или функције. Након завршетка Ажурирања софтвера, можда више нећете моћи да користите и да се вратите на претходно инсталирану верзију софтвера.

Пошто је Ажурирање софтвера спроведено преко FOTA процеса, можда ће се применити додатни трошкови ако преузмете нови софтвер коришћењем мрежних података, у зависности од вашег оператера мреже и тарифног пакета. Уколико желите да избегнете коришћење мрежних података за Ажурирање софтвера, онда у Поставкама треба да изаберете опцију “Wi-Fi only” (Само Wi-Fi). 

a.	Ваше опције за управљање будућим Ажурирањем софтвера
Када сте сагласни са овом FOTA полисом приватности, ваш мобилни телефон ће с времена на време проверавати да ли има новог или ажурираног софтвера и када буде доступан аутоматски ће инсталирати нови или ажурирани софтвер (функција “Провери аутоматски”). Након што софтвер буде инсталиран, ми ћемо Вас о томе упозорити користећи поп-ап обавештење или поруку за обавештење на вашем мобилном телефону. Имаћете опцију да прихватите или одбијете Ажурирање софтвера пре примене самог софтвера. Ваш мобилни телефон ће такође аутоматски у поноћ применити инсталиран софтвер (функција “Аутоматска ажурирања”). Можете да одбијете функције “Провери аутоматски” и “Аутоматска ажурирања” у менију [Поставке – Систем – Центар за ажурирање – Ажурирање софтвера – Mенија преливање – Поставке].  Ако одбијете опцију Провери аутоматски, уједно одбијате и спровођење будућих Ажурирања софтвера.
Ако се ваш мобилни телефон већ користи и Ви одбијете да спроведете Ажурирање софтвера, молимо Вас да имате на уму да немогућност инсталирања ажурираног софтвера може довести до [деградације перформанси вашег мобилног телефона, проблема са компатибилношћу са новим или постојећим апликацијама и других проблема са карактеристикама или сигурности вашег мобилног телефона].

b.	Хитно Ажурирање софтвера
Ако околности захтевају, ми можемо да спроведемо Ажурирање софтвера у складу са нашим легитимним интересима, без достављања појединачног обавештења или тражења сагласности, а у складу са тренутним поставкама уређаја (“Хитно Ажурирање софтвера”). Примери околности под којима се може спровести овакво Ажурирање су следећи: претње по сигурност корисника или података, операциони проблеми који могу довести до значајног прекида услуга или неизбежна вероватноћа таквих околности.

3.	Информације које LGE може да добије од Вас
Приликом Ажурирања софтвера, LGE може да прикупи следеће информације са вашег мобилног телефона: шифровани међународни идентификациони број мобилног уређаја (IMEI, International Mobile Equipment Identity), серијски број, модел мобилног телефона, верзију софтвера и/или Firmware-a, мобилни кôд земље (mobile country code, MCC), кôд мобилне мреже (MNC, mobile network code), Google Cloud Messaging (GCM) идентификатор и одабрани језик. Ове информације су аутоматски прикупљене као део процеса за Ажурирање софтвера. 

Као део наше улоге у омогућавању преносних мрежних услуга на вашем мобилном телефону, ми ћемо прикупити операционе информације, укључујући евиденције система са IP адресама. Ова информација је аутоматски прикупљена и неопходан је део за рад самог телефона.

4.	Како ће LGE користити информације које добије?
Ми информације које добијемо од Вас користимо у разне сврхе, и то:
-	за спровођење Ажурирања софтвера (укључујући свака Хитна ажурирања софтвера), укључујући проверу датума софтвера, потврду аутентичности вашег мобилног телефона и испоруку одговарајућег софтвера; 
-	за потврду наших обавеза под [наша Ограничена гаранција производа];
-	за омогућавање обавештења у вези са сигурносним услугама мобилног телефона и обавештења у хитним ситуацијама као одговор на сигурносне проблеме;
-	за заштиту и одбрану наших права и имовине, укључујући и судске поступке;
-	за придржавање регулаторних захтева и
-	за анализу, приказ и унапређење производа и услуга које нудимо.

Правни оквир, на који ће се LGE ослонити за обраду ваших личних података, је обично један од следећих:
-	Уговор: где је неопходно извршити уговор са Вама;
-	Легитимни интереси: где је неопходно у циљу реализације легитимних пословних интереса LGE-а или треће стране. За LGE, ово ће укључити њене интересе као произвођача потрошачке електронске опреме и даваоца услуге;
-	Сагласност: где сте изабрали да је омогућите. Имате апсолутно права да своју сагласност повучете када год желите или
-	Законска обавеза: где је спровођење неопходно за поштовање наших законских обавеза.

Ми такође можемо да користимо збирне статистичке податке прикупљене током Ажурирања софтвера и рада мобилног телефона како бисмо боље разумели потребе наших корисника, унапредили бригу о нашим корисницима, производе и услуге које нудимо и за истраживање тржишта и аналитику. Овакви подаци не садрже информације које идентификују физичка лица или им могу бити приписане.   

5.	Када LGE размењује информације са другима
Ми генерално не размењујемо са трећим странама информације које прикупимо током Ажурирања софтвера који идентификују или се могу приписати физичким лицима. Упркос томе, имајте у виду да постоје ситуације у којима можемо да размењујемо прикупљене информације са следећим трећим странама: 

-	Филијалама и подружницама. LGE може да размењује личне и неличне податке физичких лица (укључујући информације о мобилном телефону) са својим филијалама и подружницама широм света само онолико колико је потребно за сврху за коју су информације биле прикупљене. Термини “филијале” или “подружнице” се односе на групу компанија које могу да користе LG назив или имају заједничко власништво или контролу као што су LG CNS или LG Electronics U.S.A., Inc.;
-	Пружаоцима услуга треће стране. За произвођаче трећих страна које LGE може да ангажује да, с времена на време, у његово име пружају услуге, као што је испуњавање захтева корисника;
-	Другим странама када то захтева закон. У складу са захтевом судског налога или других органа власти надлежних за спровођење закона у циљу поштовања правног поступка или закона;


-	Другим странама у вези са корпоративним трансакцијама. У вези са корпоративним радњама, као што су спајање, реструктуирање, продаја или пренос целокупног или само дела пословања LGE-а (укључујући и послове одсека или подружница), где LGE треба да открије информације потенцијалном купцу и његовим професионалним саветницима;
-	Другим странама када је потребно заштитити нашу услугу. За извршење наших уговорних обавеза, предузимање мера предострожности од могуће одговорности, истраживање сумљивих или тренутних законских радњи или наше испитивање или одбрана од тврдњи или навода треће стране; или
-	Другим странама када су за заштиту личне сигурности или власништва наших корисника. За заштиту права, личне сигурности или власништва наших корисника или јавности.

Ни под којим околностима ваши лични подаци прикупљени током Ажурирања софтвера неће бити обрађени, нити размењени са трећим странама, у маркетиншке сврхе, без ваше сагласности. 

6.	Пренос личних података
Ми, наше филијале, подружнице и пружаоци услуга могу да користе ваше личне податке у државама у којима није лоциран ваш мобилни телефон, за сврхе описане у овој полиси приватности. Закони за заштиту података у неким државама можда неће понудити исти ниво заштите као они у држави у којој сте лоцирани. Ми ћемо свакако, пре преноса ваших личних података, предузети кораке како би осигурали да те информације добију исти ниво заштите у држави или јурисдикцији примаоца. Дајући вашу сагласност на ову полису приватности, изричито се слажете са обрадом ваших личних података у државама или јурисдикцијама где локални закони који се примењују не могу да обезбеде исти ниво заштите личних података као они у држави или јурисдикцији у којој сте лоцирани, укључујући, без ограничења, Републику Кореју или САД, у складу са овом полисом приватности.

7.	Колико дуго ће LGE задржати моје личне податке?
Ми ћемо предузети разумне кораке да будете сигурни да ћемо ваше личне податке задржати само онолико колико је заиста неопходно за сврху за коју су прикупљени или како је захтевано локалним законом.  
Ако затражите брисање ваших личних података зато што више нису потребни или базирано на примедби у вези са обрадом или тужби да је обрада противзаконита, имате право да затражите ограничење обраде док проверавамо ваш захтев за брисање. 

8.	Сигурност
Ми чинимо комерцијално разумне напоре и пратимо општеприхваћене праксе које се примењују у индустрији података како бисмо заштитили ваше личне податке од случајног губитка и неовлашћеног приступа, коришћења, мењања и откривања. Упркос томе, због дизајна интернета, технологија које се стално мењају и унапређују и других фактора који су изван наше контроле, ми не можемо да гарантујемо да ће комуникација између Вас и наших сервера бити потпуно заштићена од неовлашћених упада и приступа од стране трећих лица или да нећемо бити предмет нелегалних радњи и кршења безбедности. Ми не сносимо одговорност за откривање личних података због грешака у преносу или неовлашћене или незаконите радње трећих страна.

9.	Право на одбијање или повлачење сагласности
Под применом локалног закона, можда будете имали право да одбијете давање сагласности на ову полису приватности, повучете сагласност или затражите да престанемо са руковањем и коришћењем информација које имамо о Вама. За остваривање овог права које имате, молимо Вас да нас контактирате на начин како је наведено у овој полиси и ми ћемо Вам одговорити у што краћем року.
Додатно, можете да повучете сагласност за даље прикупљање ваши личних података тако што ћете одчекирати функције “Провери аутоматски” и “Аутоматска ажурирања” на вашем мобилном телефону, како је описано горе. Овим функцијама се може приступити у менију [Поставке – Систем – Центар за ажурирање – Ажурирање софтвера – Mенија преливање – Поставке]. 
Међутим, молимо Вас да разумете да немогућност у раду функција Провери аутоматски и Аутоматска ажурирања, може негативно да утиче или ограничи рад вашег мобилног телефона или услуга, делимично или у целости. Прикупљање и коришћење информација, како је описано горе, је неопходно за оптималан рад вашег мобилног телефона. 

Ако имате нека питања о праву на одбијање или како да повучете сагласност, молимо Вас да нас контактирате на lgecsvc@lge.com

10.	Заштита приватности деце
Заштита приватности деце нам је веома важна. Из тог разлога, ваш мобилни телефон није намењен деци како је дефинисано локалним законом и ми нећемо прикупљати или одржавати личне податке од деце. Чим сазнамо или будемо обавештени да смо прикупили податке од деце без провере сагласности родитеља, одмах ћемо их обрисати.  

11.	Промене у полиси приватности LGE-а
С времена на време, ова полиса приватности може да буде ажурирана од LGE-а. Ако направимо неке промене у нашој полиси приватности, о томе ћемо Вас обавестити ажурирањем датума наведеног испод и омогућавајући Вам модификовану полису приватности да је прегледате као део будућег Ажурирања софтвера.

12.	Приступање вашим подацима 
Имате право да тражите детаље о прикупљању ваших личних података од LGE-а ради приступа, исправке или брисања ваших личних података. Међутим, молимо Вас да разумете да можда нећемо бити у могућности да изменимо или обришемо ваше личне податке ако се од нас локалним законом тражи да одржавамо те податке. Ако је дозвољено законом, можда ће Вам бити наплаћена мања надокнада како би Вам била омогућена таква услуга. Имајте на уму да можемо да одбијемо да извршимо ваше захтеве ако су неразумно злостављајући, угрожавају приватност других или су изузетно непрактични. Додатно, ажурирање или брисање личних података може негативно да утиче или ограничи рад вашег мобилног телефона или услуга.     

Ако желите да направите захтев за приступ, исправку или брисање ваших личних података, молимо Вас да нас контактирате на lgecsvc@lge.com

13.	Право на жалбу
Под локалним законом у ЕУ који се примењује, имате право на жалбу у вези са обрадом ваших личних података са надлежним надзорним органом. За више информација у вези са вашим правом на жалбу или подношења жалбе LGE-у, молимо Вас да нас контактирате на lgecsvc@lge.com. 

14.	Контактирање LGE-а у вези са овом полисом приватности
Ако имате неко питање или коментар у вези са овом полисом приватности, молимо Вас да нас контактирате путем е-поште на lgecsvc@lge.com.

Последњи пут ажурирано: 01.11.2017.

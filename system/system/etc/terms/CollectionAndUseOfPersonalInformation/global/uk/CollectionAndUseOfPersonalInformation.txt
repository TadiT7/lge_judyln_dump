Політика конфіденційності

Ця Політика конфіденційності описує, як компанія LGE надає доступ до Ваших персональних даних і використовує їх у контексті Служби оновлення програмного забезпечення. Ознайомтесь уважно з її положеннями, перш ніж використовувати Службу оновлення програмного забезпечення.

1.	Вступ
Компанія LG Electronics Inc. (далі за текстом – «LGE» або «ми») докладає зусиль, щоб захистити дані всіх індивідуальних осіб і груп, які використовують мобільні телефони LG. У цій Політиці конфіденційності викладено, як ми збираємо, використовуємо та поширюємо інформацію, яку ми отримуємо за допомогою Вашого мобільного телефону LG, зокрема розглянуто такі питання:
-	огляд оновлень програмного забезпечення FOTA;
-	яку інформацію компанія LGE може отримувати від Вас;
-	як компанія LGE використовує отриману інформацію;
-	у яких випадках компанія LGE може передавати інформацію іншим;
-	передача персональних даних за кордон;
-	як довго компанія LGE зберігає Ваші персональні дані;
-	безпека;
-	право на відмову та відкликання згоди;
-	захист конфіденційності дітей;
-	зміни Політики конфіденційності LGE;
-	доступ до Вашої інформації;
-	право на подання скарги;
-	звернення до компанії LGE з приводу цієї Політики конфіденційності.

Ця Політика застосовується виключно до інформації, яку компанія LGE збирає через Ваш мобільний телефон LG, щоб виконати оновлення мікропрограмного забезпечення за допомогою функції Firmware Over-the-Air («FOTA») (далі за текстом – «оновлення програмного забезпечення»). Ця Політика не застосовується до інших продуктів або послуг компанії, зокрема мобільних програм, запропонованих чи наданих LGE. Ця Політика також не поширюється на продукти або послуги, запропоновані третіми особами, зокрема постачальниками операційних систем, іншого вмісту або програм чи операторами мереж. Продукти та послуги, на які не поширюється ця Політика конфіденційності, керуються власними положеннями, що визначають збір, використання і передачу інформації, тому ми радимо ознайомлюватися з політикою для кожного конкретного продукту. Компанія LGE не несе відповідальності й не бере на себе зобов’язань щодо заходів зі збереження конфіденційності третіми особами.

Якщо Ви нещодавно придбали цей мобільний телефон, потрібно перед використанням виконати оновлення програмного забезпечення, як описано в цій Політиці конфіденційності, щоб забезпечити правильну роботу свого мобільного пристрою та використовувати його найновіші функції, можливості та параметри безпеки. Якщо у Вас виникнуть будь-які запитання, звертайтеся до нас (процедуру описано в цій Політиці).

Ви можете будь-коли переглянути цю Політику конфіденційності, вибравши послідовно [Налаштув. – Система – Про телефон – Юридичні відомості – Правові документи для програмного забезпечення LG – Політика конфіденційності].

Переклад цієї Політики конфіденційності виконується відповідно до місцевих вимог, і в разі розбіжностей між англійською та перекладеною версіями англійська версія цього документа завжди має пріоритет у тому максимальному обсязі, який дозволений чинним законодавством у Вашій юрисдикції.

2.	Огляд оновлень програмного забезпечення FOTA
Періодично мікропрограмне забезпечення LG Вашого мобільного телефону (далі за текстом – «програмне забезпечення») може потребувати оновлень чи доповнень, наданих компанією LGE, або LGE може надавати додаткові компоненти до програмного забезпечення. Якщо виконати оновлення, на Ваш мобільний телефон буде інстальовано нове програмне забезпечення, у якому міститимуться оновлення, доповнення чи додаткові компоненти. Унаслідок оновлення програмного забезпечення можуть з’явитися нові можливості або функції, а також, у рідких випадках, зникнути вже наявні. Завершивши оновлення, Ви, можливо, не зможете більше використовувати попередню інстальовану версію програмного забезпечення й не зможете до неї повернутися. 

Оскільки оновлення програмного забезпечення виконується за допомогою функції FOTA, можуть стягуватися додаткові кошти, якщо Ви завантажуєте нове програмне забезпечення через мережу мобільного зв’язку; це визначається оператором мережі та тарифним планом. Якщо Ви не хочете використовувати мобільні дані для оновлення програмного забезпечення, виберіть у налаштуваннях параметр «Лише Wi-Fi». 

а. 	Варіанти керування майбутніми оновленнями програмного забезпечення
Якщо Ви приймаєте цю Політику конфіденційності FOTA, Ваш мобільний телефон періодично перевірятиме наявність нового або оновленого програмного забезпечення й автоматично інсталюватиме його за наявності (функція «Перевірте автоматично»). Щойно програмне забезпечення буде інстальовано, ми оповістимо Вас про це за допомогою спливаючого повідомлення або сповіщення, надісланого на Ваш мобільний телефон. Перш ніж застосовувати програмне забезпечення, у Вас буде два варіанти: прийняти оновлення програмного забезпечення або відхилити його. Крім того, Ваш мобільний телефон автоматично застосує інстальоване програмне забезпечення опівночі (функція «Автоматичні оновлення»). Функції «Перевірте автоматично» та «Автоматичні оновлення» можна відхилити, вибравши послідовно [Налаштув. – Система – Центр оновлень – Оновлення ПЗ – Mеню, що відкривається – Налаштув.]. Якщо відхилити функцію «Перевірте автоматично», фактично буде відхилено виконання всіх майбутніх оновлень програмного забезпечення.
Якщо Ви вже використовуєте мобільний телефон і відхилите функцію оновлення програмного забезпечення, майте на увазі: якщо не інсталювати оновлене програмне забезпечення, це може призвести до [погіршення продуктивності мобільного телефону, проблем сумісності з новими або наявними програмами, а також інших проблем із функціями чи безпекою Вашого телефону].

б. 	Термінове оновлення програмного забезпечення
За певних обставин ми можемо виконати оновлення програмного забезпечення відповідно до нашого законного права та без попередніх сповіщень або згоди, незважаючи на поточні налаштування пристрою («термінове оновлення програмного забезпечення»). До обставин, які можуть вимагати термінового оновлення програмного забезпечення, належать: загрози безпеці клієнта або його даних; операційні проблеми, які можуть призвести до значного погіршення роботи служб; а також висока вірогідність настання таких обставин.

3.	Інформація, яку компанія LGE може отримувати від Вас
Під час оновлення програмного забезпечення компанія LGE може збирати таку інформацію з Вашого мобільного телефону: міжнародний ідентифікатор мобільного обладнання (IMEI), серійний номер, модель мобільного телефону, версії програмного та/або мікропрограмного забезпечення, дані про операційну систему, мобільний код країни (MCC), код мобільної мережі (MNC), ідентифікатор Google Cloud Messaging (GCM) та відомості про вибрану мову. Така інформація збирається автоматично як частина процедури оновлення програмного забезпечення.

Щоб забезпечити підтримання послуг мобільного зв’язку на Вашому мобільному телефоні, ми збиратимемо операційну інформацію, зокрема вестимемо системні журнали з даними про IP-адреси. Збір такої інформації відбувається автоматично, і ця процедура є обов’язковою умовою роботи телефону.

4.	Як компанія LGE використовуватиме отриману інформацію?
Нижче перелічено цілі, для яких ми використовуємо отриману від Вас інформацію, зокрема:
-	для оновлення програмного забезпечення (включно з терміновими оновленнями програмного забезпечення), а також для перевірки актуальності версії програмного забезпечення, автентифікації Вашого мобільного пристрою та надання належного програмного забезпечення; 
-	для підтвердження наших зобов’язань відповідно до [Обмеженої гарантії на продукт];
-	для надання сповіщень, пов’язаних зі службами безпеки мобільного телефону, і екстрених сповіщень щодо проблем безпеки;
-	для захисту наших прав і власності, зокрема шляхом судових розглядів;
-	для відповідності нормативним вимогам;
-	для аналізу, розгляду й покращення продуктів і послуг, які ми пропонуємо.

Правова основа, на базі якої компанія LGE оброблятиме Ваші персональні дані, зазвичай містить такі компоненти:
-	договір: у випадках, коли з Вами потрібно укласти договір;
-	законні інтереси: якщо це потрібно для законних підприємницьких інтересів компанії LGE або третьої особи (у випадку LGE це включає її інтереси як виробника товарів споживчої електроніки та постачальника послуг);
-	згода: якщо Ви вирішите надати її (Ви маєте право будь-коли відкликати свою згоду);
-	правові зобов’язання: якщо обробка потрібна для дотримання нами своїх правових зобов’язань.

Ми також можемо використовувати зведені статистичні дані, зібрані під час оновлення програмного забезпечення та роботи мобільного пристрою, які допоможуть нам краще зрозуміти потреби користувачів, удосконалити рівень обслуговування клієнтів, покращити продукти й послуги, які ми пропонуємо, а також для дослідження й аналізу ринку. Такі зведені статистичні дані не включають інформацію, за якою можна ідентифікувати фізичних осіб або котру можна співвіднести з ними.

5.	Випадки, у яких компанія LGE може передавати інформацію іншим
Зазвичай ми не передаємо третім особам інформацію, яку збираємо під час оновлення програмного забезпечення та за якою можна ідентифікувати фізичних осіб чи котру можна співвіднести з ними. Проте зверніть увагу, що існують обставини, за яких ми можемо передавати таку інформацію третім особам, зокрема:

-	Афілійованим і дочірнім компаніям. Компанія LGE може передавати персональні та інші дані (наприклад, інформацію про мобільний телефон) своїм афілійованим і дочірнім компаніям по всьому світу, але тільки якщо це потрібно відповідно до мети, з якою такі дані збираються. Термін «афіліат» чи «дочірня компанія» позначає групу компаній, які можуть використовувати назву LG або які мають спільні права володіння чи контролю, наприклад компанії LG CNS або LG Electronics U.S.A., Inc.
-	Стороннім постачальникам послуг. Ми можемо передавати інформацію стороннім постачальникам послуг, з якими компанія LGE може взаємодіяти, щоб періодично від їхнього імені надавати послуги, наприклад задовольняти запити клієнтів.
-	Іншим сторонам, якщо цього вимагає закон. На вимогу судового розпорядження або іншого урядового чи правоохоронного органу, щоб дотримуватися судового порядку або чинного законодавства.
-	Іншим сторонам, які беруть участь у корпоративних трансакціях. У рамках певної корпоративної події, як-от злиття, реструктуризації, продажу або передачі прав на бізнес LGE в цілому чи його частину (зокрема підрозділ або дочірню компанію), якщо компанії LGE потрібно буде розголосити інформацію потенційному покупцю і його професійним радникам.
-	Іншим сторонам, якщо це потрібно для захисту наших послуг. А саме: щоб забезпечити виконання наших договірних прав, ужити запобіжних заходів проти уникнення відповідальності, розслідувати підозрювані або фактичні незаконні дії або захистити себе від претензій чи звинувачень третіх осіб.
-	Іншим сторонам, коли цього вимагає захист будь-якої особистої безпеки чи майна наших клієнтів. З метою захисту прав, особистої безпеки чи майна наших клієнтів або громадськості.

За жодних обставин Ваші персональні дані, зібрані під час оновлення програмного забезпечення, не будуть використовуватися для маркетингових цілей без Вашої згоди; крім того, без Вашої згоди вони не передаватимуться для таких цілей третім особам.

6.	Передача персональних даних
Ми, наші філії, дочірні компанії та постачальники послуг можемо використовувати Ваші персональні дані не тільки в місці розташування Вашого мобільного телефону, а і в інших країнах для цілей, описаних у цій Політиці конфіденційності. У деяких країнах законодавство про захист даних може не забезпечувати такий самий рівень захисту, як і в країні Вашого перебування. Однак, перш ніж передавати Ваші персональні дані, ми вживатимемо заходів для забезпечення такого самого рівня захисту, як і в країні або юрисдикції одержувача послуг. Приймаючи цю Політику конфіденційності, Ви прямо погоджуєтеся на обробку Ваших персональних даних у країнах або юрисдикціях, де відповідні закони можуть не забезпечувати такий самий рівень захисту персональних даних, як і законодавство країни чи юрисдикції, де Ви перебуваєте, зокрема, але не виключно, законодавство Республіки Корея або США.

7.	Як довго компанія LGE зберігатиме персональні дані?
Ми вживемо обґрунтованих заходів, щоб забезпечити зберігання Ваших персональних даних настільки, наскільки це необхідно відповідно до мети, з якою вони були зібрані, або згідно з вимогами чинного законодавства.
Якщо Ви надсилаєте запит на видалення Ваших персональних даних, оскільки вони Вам більше не потрібні або на підставі заперечення проти обробки чи претензії, що така обробка є незаконною, Ви маєте право вимагати обмеження обробки, поки ми перевіряємо Ваш запит на видалення.

8.	Безпека
Ми докладаємо комерційно обґрунтованих зусиль і дотримуємося загальноприйнятих практик, щоб захистити Ваші персональні дані від випадкової втрати чи несанкціонованого доступу, використання, зміни та розголошення інформації. Проте, завдяки структурі Інтернету, постійно мінливим технологіям та іншим факторам, які не належать до сфери нашого контролю, ми не можемо гарантувати, що сторонні особи не отримають несанкціонований доступ до зв’язку між Вами та нашими серверами або не буде порушено нашу систему безпеки. Ми не несемо відповідальності за розголошення персональних даних через помилки при передачі або несанкціоновані чи незаконні дії третіх осіб.

9.	Право на відмову або відкликання згоди
Відповідно до чинного місцевого законодавства Ви маєте право не приймати цю Політику конфіденційності, відкликати згоду або іншим чином вимагати, щоб ми припинили обробку Ваших персональних даних. Щоб скористатися такими правами, зв’яжіться з нами за процедурою, передбаченою в цій Політиці, і ми якомога швидше відповімо на Ваш запит.
Крім того, Ви можете скасувати згоду на подальший збір Ваших персональних даних, вимкнувши функції «Перевірте автоматично» та «Автоматичні оновлення» на своєму мобільному телефоні, як описано вище. Ці функції можна знайти, вибравши послідовно [Налаштув. – Система – Центр оновлень – Оновлення ПЗ – Mеню, що відкривається – Налаштув.].
Проте майте на увазі: якщо вимкнути функції «Перевірте автоматично» та «Автоматичні оновлення», це може вплинути на роботу або обмежити функціонування Вашого мобільного телефону чи надання послуг, частково або в цілому. Збір і використання інформації, умови яких описані вище, необхідні для оптимальної роботи Вашого мобільного телефону.

Якщо у Вас виникли запитання щодо Вашого права відмовитися від згоди або відкликати її, звертайтеся до нас за адресою електронної пошти lgecsvc@lge.com

10.	Захист конфіденційності дітей
Наша компанія серйозно ставиться до захисту конфіденційності дітей. Ось чому Ваш мобільний телефон не призначений для дітей, що визначено чинним місцевим законодавством, і ми навмисно не збираємо та не зберігаємо персональні дані дітей. Щойно ми дізнаємося чи отримаємо повідомлення про те, що ми отримали дані дитини без згоди її батьків, ми негайно видалимо такі персональні дані.

11.	Зміни Політики конфіденційності компанії LGE
Періодично компанія LGE може оновлювати цю Політику конфіденційності. Якщо ми внесемо суттєві зміни в нашу Політику конфіденційності, ми повідомимо Вас про це, змінивши вказану нижче дату, а також запропонуємо Вам для ознайомлення оновлену Політику конфіденційності як частину майбутнього пакета оновлення програмного забезпечення.

12.	Доступ до Ваших даних
Ви маєте право отримувати докладну інформацію про персональні дані, які збирає компанія LGE, щоб мати доступ, виправляти чи видаляти свої дані. Проте зауважте, що ми не можемо змінювати чи видаляти Ваші персональні дані, які відповідно до чинного законодавства ми повинні зберігати. Якщо це дозволено законом, за надання такої послуги може стягуватися незначна плата. Зверніть увагу, що ми можемо відмовитися від обробки Ваших запитів, якщо вони є занадто образливими, загрожують конфіденційності інших користувачів або їх неможливо виконати. Крім того, оновлення або видалення персональних даних може вплинути на роботу Вашого мобільного телефону, обмежити його функції чи обсяг надання послуг.

Якщо Ви хочете надіслати запит, щоб мати доступ, виправляти чи видаляти свої персональні дані, звертайтеся до нас за адресою електронної пошти lgecsvc@lge.com

13.	Право на подання скарги
Згідно з чинним місцевим законодавством ЄС Ви маєте право подати скаргу до відповідного контролюючого органу щодо обробки Ваших персональних даних. Щоб дізнатися докладніше про Ваше право на подання скарги до компанії LGE або про саму процедуру, звертайтеся до нас за адресою електронної пошти lgecsvc@lge.com.

14.	Звернення до компанії LGE з приводу цієї Політики конфіденційності
Якщо у Вас виникнуть будь-які запитання або коментарі щодо цієї Політики конфіденційності, звертайтеся до нас за адресою електронної пошти lgecsvc@lge.com.

Востаннє оновлено: 01 листопада 2017 р.

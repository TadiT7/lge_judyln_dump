Πολιτική Απορρήτου

Η παρούσα Πολιτική Απορρήτου περιγράφει τον τρόπο με τον οποίο η LGE αποκτά πρόσβαση και χρησιμοποιεί τα προσωπικά σας δεδομένα στο πλαίσιο της Υπηρεσίας Ενημερώσεων Λογισμικού. Διαβάστε την προσεκτικά πριν χρησιμοποιήσετε την Υπηρεσία Ενημερώσεων Λογισμικού.

1.	Εισαγωγή
Η LG Electronics Inc. ("LGE" ή "εμείς") δεσμεύεται να προστατεύει τις πληροφορίες των ατόμων και των ομάδων που χρησιμοποιούν κινητά τηλέφωνα LGE. Η παρούσα Πολιτική Απορρήτου καθορίζει τον τρόπο με τον οποίο συλλέγουμε, χρησιμοποιούμε και μοιραζόμαστε τις πληροφορίες που συλλέγουμε από το κινητό σας τηλέφωνο LGE και συγκεκριμένα καθορίζει:
-	Επισκόπηση των ενημερώσεων λογισμικού FOTA,
-	Τις πληροφορίες που η LGE μπορεί να αποκτάει από εσάς,
-	Πώς χρησιμοποιεί η LGE τις πληροφορίες που λαμβάνει,
-	Πότε η LGE μοιράζεται πληροφορίες με άλλους, 
-	Την μεταφορά προσωπικών δεδομένων στο εξωτερικό
-	Για πόσο διάστημα διατηρεί τις προσωπικές μου πληροφορίες η LGE;
-	Ασφάλεια
-	Δικαίωμα άρνησης ή ανάκλησης της συγκατάθεσης
-	Προστασία προσωπικών δεδομένων παιδιών
-	Αλλαγές στην Πολιτική Απορρήτου της LGE
-	Πρόσβαση στις πληροφορίες σας
-	Δικαίωμα υποβολής καταγγελίας και
-	Επικοινωνία με την LGE για την παρούσα Πολιτική Απορρήτου

Η παρούσα Πολιτική ισχύει μόνο για τις πληροφορίες που συλλέγονται από την LGE από το κινητό σας τηλέφωνο LGE, για την ενημέρωση του υλικολογισμικού μέσω μιας διαδικασίας "FOTA - Υλικολογισμικό μέσω εναέριας μετάδοσης" ("Ενημέρωση Λογισμικού"). Η παρούσα Πολιτική δεν ισχύει για άλλα προϊόντα ή υπηρεσίες της LGE, συμπεριλαμβανομένων των εφαρμογών για κινητά που προσφέρονται ή παρέχονται από την LGE. Η παρούσα Πολιτική επίσης δεν ισχύει για προϊόντα ή υπηρεσίες που προσφέρονται από τρίτους, συμπεριλαμβανομένων των παρόχων λειτουργικού συστήματος, άλλων παρόχων περιεχομένου ή εφαρμογών ή του παρόχου του δικτύου σας. Τα προϊόντα και οι υπηρεσίες που δεν εμπίπτουν στο πεδίο εφαρμογής της παρούσας Πολιτικής Απορρήτου έχουν τις δικές τους πολιτικές που ισχύουν για τη συλλογή, χρήση και ανταλλαγή πληροφοριών και σας ενθαρρύνουμε να διαβάσετε αυτές τις πολιτικές. Η LGE δεν είναι υπόλογη και δεν ευθύνεται για τις πρακτικές προστασίας προσωπικών δεδομένων τρίτων.

Εάν αγοράσατε πρόσφατα αυτό το κινητό τηλέφωνο, είναι απαραίτητο να εκτελέσετε μια Ενημέρωση Λογισμικού, όπως περιγράφεται στην παρούσα Πολιτική Απορρήτου, πριν το χρησιμοποιήσετε, για να διασφαλίσετε ότι το κινητό σας τηλέφωνο λειτουργεί σωστά και ότι έχει τις πιο σύγχρονες λειτουργίες, και ρυθμίσεις ασφαλείας. Εάν έχετε οποιαδήποτε ερώτηση, επικοινωνήστε μαζί μας όπως καθορίζεται στην παρούσα Πολιτική.

Η παρούσα Πολιτική είναι στη διάθεσή σας οποιαδήποτε στιγμή από το μενού [Ρυθμίσεις - Σύστημα - Σχετικά με το τηλέφωνο - Νομικές πληροφορίες - Νομικά έγγραφα για το λογισμικό LG - Πολιτική απορρήτου].

Οποιαδήποτε μετάφραση της παρούσας Πολιτικής Απορρήτου γίνεται στα πλαίσια των τοπικών απαιτήσεων και σε περίπτωση διαφωνίας μεταξύ της αγγλικής και οποιασδήποτε μη αγγλικής έκδοσης, η αγγλική έκδοση της παρούσας Πολιτικής θα υπερισχύει, στο μέγιστο βαθμό που επιτρέπεται από την ισχύουσα νομοθεσία στη δικαιοδοσία σας .

2.	Επισκόπηση των ενημερώσεων λογισμικού FOTA
Ανά διαστήματα, το υλικολογισμικό LGE στο κινητό σας τηλέφωνο (το "Λογισμικό") ενδέχεται να απαιτεί ενημερώσεις ή συμπληρώματα που παρέχονται από την LGE ή η LGE μπορεί να παρέχει πρόσθετα στοιχεία στο Λογισμικό. Η εκτέλεση ενημέρωσης λογισμικού θα εγκαταστήσει νέο λογισμικό στο κινητό σας τηλέφωνο για να παρέχει αυτές τις ενημερώσεις, τα συμπληρώματα ή τα πρόσθετα στοιχεία. Οι ενημερώσεις λογισμικού ενδέχεται να προσθέτουν νέες δυνατότητες ή λειτουργίες και, σε περιορισμένες περιπτώσεις, ενδέχεται να καταργήσουν υπάρχουσες δυνατότητες ή λειτουργίες. Μετά την ολοκλήρωση της ενημέρωσης λογισμικού, ενδέχεται να μην είστε σε θέση να χρησιμοποιήσετε ή να επαναφέρετε την προηγούμενη εγκατεστημένη έκδοση του Λογισμικού. 

Επειδή η Ενημέρωση Λογισμικού εκτελείται μέσω μιας διαδικασίας FOTA, μπορεί να υπάρξουν πρόσθετες χρεώσεις εάν κάνετε λήψη νέου Λογισμικού μέσω δικτύου κινητής τηλεφωνίας, ανάλογα με τον πάροχο του δικτύου σας και το πρόγραμμά σας. Εάν θέλετε να αποφύγετε τη μετάδοση δεδομένων μέσω του δικτύου κινητής τηλεφωνίας για τις ενημερώσεις λογισμικού, επιλέξτε “Μόνο Wi-Fi” από τις Ρυθμίσεις. 

a.	Οι επιλογές σας για τη διαχείριση μελλοντικών Ενημερώσεων Λογισμικού
Όταν δώσετε τη συγκατάθεσή σας στην παρούσα Πολιτική Απορρήτου FOTA, το κινητό σας τηλέφωνο θα ελέγχει για καινούργιο ή ενημερωμένο Λογισμικό κατά διαστήματα και θα εγκαταστήσει αυτόματα το νέο ή το ενημερωμένο λογισμικό όταν είναι διαθέσιμο (λειτουργία “Αυτόματες ενημερώσεις”). Μετά την εγκατάστασητου λογισμικού, θα σας ειδοποιήσουμε με αναδυόμενη ειδοποίηση ή με μήνυμα στο κινητό σας τηλέφωνο. Έχετε την επιλογή να αποδεχτείτε ή να απορρίψετε την Ενημέρωση λογισμικού πριν εφαρμόσετε το Λογισμικό. Το κινητό σας τηλέφωνο θα εφαρμόσει το εγκατεστημένο λογισμικό τα μεσάνυχτα (λειτουργία “Ελέγξτε αυτόματα”). Μπορείτε να απορρίψετε τις λειτουργίες “Αυτόματες ενημερώσεις” και “Ελέγξτε αυτόματα” από το μενού[Ρυθμίσεις – Σύστημα – Κέντρο ενημερώσεων – Ενημέρωση λογισμικού – μενού υπέρβασης – Ρυθμίσεις]. Εάν απορρίψετε τον Ελέγξτε αυτόματα, στην ουσία αρνείστε να εκτελέσετε μελλοντικές ενημερώσεις λογισμικού.
Εάν το κινητό σας τηλέφωνο είναι ήδη σε χρήση και απορρίψετε την εκτέλεση ενημερώσεων λογισμικού, λάβετε υπόψη ότι η αποτυχία να εγκαταστήσετε ενημερωμένο λογισμικό ενδέχεται να έχει ως αποτέλεσμα [υποβάθμιση της απόδοσης του κινητού σας τηλεφώνου, προβλήματα συμβατότητας με νέες ή υπάρχουσες εφαρμογές και άλλα προβλήματα με λειτουργίες ή με την ασφάλεια του κινητού σας τηλεφώνου].

b.	Επείγουσες ενημερώσεις λογισμικού
Εάν το απαιτούν οι περιστάσεις, μπορεί να εκτελέσουμε μια ενημέρωση λογισμικού σύμφωνα με τα νόμιμα συμφέροντά μας, χωρίς να παρέχουμε ξεχωριστή ειδοποίηση ή να ζητήσουμε συγκατάθεση και ανεξάρτητα από τις τρέχουσες ρυθμίσεις συσκευής (μια "Επείγουσα Ενημέρωση Λογισμικού"). Παραδείγματα περιπτώσεων που ενδέχεται να απαιτούν Επείγουσα Ενημέρωση Λογισμικού περιλαμβάνουν απειλές για την ασφάλεια του πελάτη ή την ασφάλεια των δεδομένων ή επιχειρησιακά ζητήματα που ενδέχεται να οδηγήσουν σε σημαντική διακοπή των υπηρεσιών ή επικείμενη πιθανότητα τέτοιων περιπτώσεων.

3.	Πληροφορίες που η LGE μπορεί να αποκτήσει από εσάς
Κατά την εκτέλεση μιας ενημέρωσης λογισμικού, η LGE ενδέχεται να συλλέξει τις ακόλουθες πληροφορίες από το κινητό σας τηλέφωνο: Τη διεθνή ταυτότητα κινητού εξοπλισμού (IMEI), τον σειριακό αριθμό, το μοντέλο του κινητού τηλεφώνου, τις εκδόσεις λογισμικού ή υλικολογισμικού, το λειτουργικό σύστημα τηλεφώνου, τον κωδικό κινητής τηλεφωνίας της χώρας (MCC), τον κωδικό κινητού δικτύου (MNC), το αναγνωριστικό μηνυμάτων Google cloud (GCM) και την επιλεγμένη γλώσσα. Οι συγκεκριμένες πληροφορίες συλλέγονται αυτόματα στα πλαίσια της διαδικασίας ενημέρωσης λογισμικού.

Στα πλαίσια του ρόλου μας ως παρόχου υπηρεσιών κινητής τηλεφωνίας στο κινητό σας τηλέφωνο, συλλέγουμε επιχειρησιακές πληροφορίες, συμπεριλαμβανομένων των αρχείων καταγραφής του συστήματος με διευθύνσεις IP. Αυτές οι πληροφορίες συλλέγονται αυτόματα και αποτελούν απαραίτητο μέρος της λειτουργίας του τηλεφώνου.

4.	Πώς χρησιμοποιεί η LGE τις πληροφορίες που αποκτά;
Χρησιμοποιούμε τις πληροφορίες που λαμβάνουμε από εσάς για διάφορους σκοπούς, όπως:
-	Για την εκτέλεση της Ενημέρωσης Λογισμικού (συμπεριλαμβανομένων τυχόν Επείγουσας Ενημέρωσης Λογισμικού), συμπεριλαμβανομένης της επαλήθευσης του εάν το Λογισμικό είναι ενημερωμένο, για τον έλεγχο ταυτότητας του κινητού σας τηλεφώνου και την παράδοση του κατάλληλου Λογισμικού. 
-	Για να επιβεβαιώσουμε τις υποχρεώσεις μας βάσει της [Περιορισμένης Εγγύησης Προϊόντος]
-	Για να παρέχουμε ειδοποιήσεις για τις υπηρεσίες ασφαλείας κινητής τηλεφωνίας και τις ειδοποιήσεις έκτακτης ανάγκης σε σχέση με τα θέματα ασφάλειας,
-	Για να προστατεύσουμε και να υπερασπιστούμε τα δικαιώματά μας και την ιδιοκτησία μας, συμπεριλαμβανομένης και της δικαστικής διαδικασίας,
-	Για να συμμορφωθούμε με τις κανονιστικές απαιτήσεις, και
-	Για να αναλύσουμε, να αναθεωρήσουμε και να βελτιώσουμε τα προϊόντα και τις υπηρεσίες που προσφέρουμε.

Η νομική βάση στην οποία θα βασιστεί η LGE για να επεξεργαστεί τις προσωπικές σας πληροφορίες θα είναι συνήθως μία από τις ακόλουθες.
-	Συμβόλαιο: όπου είναι απαραίτητο για την εκτέλεση μιας σύμβασης με εσάς,
-	Νόμιμα συμφέροντα: όταν είναι απαραίτητο για τους σκοπούς της LGE ή των νόμιμων επιχειρηματικών συμφερόντων τρίτων. Για την LGE, αυτό θα περιλαμβάνει τα συμφέροντά της ως κατασκευαστή και παρόχου υπηρεσιών καταναλωτικών ηλεκτρονικών ειδών,
-	Συναίνεση: όπου έχετε επιλέξει να την παράσχετε. Έχετε το δικαίωμα να αποσύρετε τη συγκατάθεσή σας ανά πάσα στιγμή, ή
-	Νομική υποχρέωση: όταν η επεξεργασία είναι απαραίτητη για τη συμμόρφωση με τις νομικές μας υποχρεώσεις

Μπορεί επίσης να χρησιμοποιήσουμε συγκεντρωτικά στατιστικά στοιχεία που συλλέχθηκαν κατά την ενημέρωση του λογισμικού και κατά τη λειτουργία του κινητού τηλεφώνου για να κατανοήσουμε καλύτερα τις ανάγκες των πελατών μας, να βελτιώσουμε την εξυπηρέτηση πελατών μας και τα προϊόντα και τις υπηρεσίες που προσφέρουμε, καθώς και για έρευνα αγοράς και αναλύσεις. Τα εν λόγω συγκεντρωτικά στατιστικά στοιχεία δεν περιέχουν πληροφορίες που προσδιορίζουν ή μπορούν να αποδοθούν σε φυσικά πρόσωπα.

5.	Όταν η LGE μοιράζεται πληροφορίες με άλλους
Κατά κανόνα, δεν μοιραζόμαστε με τρίτους πληροφορίες που συλλέγουμε κατά την ενημέρωση λογισμικού που ταυτοποιούν ή μπορεί να αποδοθούν σε φυσικά πρόσωπα. Ωστόσο, λάβετε υπόψη τις ακόλουθες περιπτώσεις στις οποίες μπορεί να μοιραστούμε τις εν λόγω πληροφορίες με τα παρακάτω τρίτα μέρη:

-	Θυγατρικές και Υποκαταστήματα. Η LGE μπορεί να μοιραστεί προσωπικές και μη προσωπικές πληροφορίες (συμπεριλαμβανομένων πληροφοριών του κινητού τηλεφώνου) με τις θυγατρικές και τα υποκαταστήματά της της σε όλο τον κόσμο, μόνο εφόσον είναι απαραίτητο για τους σκοπούς για τους οποίους συλλέχθηκαν. Ο όρος "θυγατρικές" ή "υποκαταστήματα" αναφέρεται σε εταιρείες του ομίλου που ενδέχεται να χρησιμοποιούν το όνομα LG ή να έχουν κοινή κυριότητα ή έλεγχο όπως η LG CNS ή η LG Electronics U.S.A., Inc.,
-	Τρίτοι πάροχοι υπηρεσιών Σε τρίτους εργολάβους που η LGE μπορεί να χρησιμοποιεί για να παρέχουν υπηρεσίες εκ μέρους της, ανά διαστήματα, όπως για την εκπλήρωση των αιτημάτων εξυπηρέτησης πελατών,
-	Άλλα μέρη όταν απαιτείται από τη νομοθεσία. Όπως απαιτείται από δικαστική απόφαση ή άλλες κυβερνητικές αρχές ή αρχές επιβολής του νόμου για να συμμορφωθεί με νομικές διαδικασίες ή τη νομοθεσία,
-	Άλλα συμβαλλόμενα μέρη σε σχέση με εταιρικές συναλλαγές. Σε σχέση με μια εταιρική εκδήλωση, όπως συγχώνευση, αναδιάρθρωση, πώληση ή μεταβίβαση ολόκληρων ή μέρους των δραστηριοτήτων της LGE (συμπεριλαμβανομένης της δραστηριότητας ενός τμήματος ή θυγατρικής), όπου η LGE μπορεί να χρειαστεί να αποκαλύψει πληροφορίες σε δυνητικό αγοραστή και τους επαγγελματίες συμβούλους του,
-	Άλλα μέρη όταν είναι απαραίτητο για να προστατεύσουμε την υπηρεσία μας. Για να επιβάλλουμε τα συμβατικά μας δικαιώματα, να λάβουμε προφυλάξεις κατά υπαιτιότητας, να ερευνήσουμε υποψίες ή πραγματικές παράνομες δραστηριότητες ή για να διερευνήσουμε ή για να αμυνθούμε από αξιώσεις ή ισχυρισμούς τρίτων, ή
-	Άλλα μέρη όταν είναι για την προστασία της ασφάλειας ή της περιουσίας οποιουδήποτε πελάτη μας. Για την προστασία των δικαιωμάτων, της προσωπικής ασφάλειας ή της περιουσίας των πελατών μας ή του κοινού.

Σε καμία περίπτωση οι προσωπικές σας πληροφορίες που συλλέγονται κατά τη διάρκεια της Ενημέρωσης Λογισμικού δεν θα υποβληθούν σε επεξεργασία για σκοπούς μάρκετινγκ χωρίς τη συγκατάθεσή σας και αντίστοιχα δεν θα μοιραστούν με τρίτους για σκοπούς μάρκετινγκ χωρίς τη συγκατάθεσή σας.

6.	Μεταφορά προσωπικών δεδομένων
Εμείς, οι θυγατρικές, τα υποκαταστήματα και οι πάροχοι υπηρεσιών μας μπορεί να χρησιμοποιήσουμε τις προσωπικές σας πληροφορίες σε χώρες διαφορετικές από εκείνες όπου βρίσκεται το κινητό σας τηλέφωνο, για τους σκοπούς που περιγράφονται στην παρούσα Πολιτική Απορρήτου. Οι νόμοι περί προστασίας δεδομένων σε ορισμένες χώρες ενδέχεται να μην προσφέρουν το ίδιο επίπεδο προστασίας με εκείνες της χώρας όπου βρίσκεστε. Ωστόσο, προτού μεταφέρουμε τις προσωπικές σας πληροφορίες, θα λάβουμε μέτρα για να εξασφαλίσουμε ότι οι εν λόγω πληροφορίες θα έχουν το ίδιο επίπεδο προστασίας στη χώρα ή τη δικαιοδοσία του παραλήπτη. Συμφωνώντας με την παρούσα Πολιτική Απορρήτου, συναινείτε ρητά με την επεξεργασία των προσωπικών σας πληροφοριών σε χώρες ή δικαιοδοσίες όπου η ισχύουσα νομοθεσία ενδέχεται να μην παρέχει το ίδιο επίπεδο προστασίας των προσωπικών πληροφοριών με τους νόμους της χώρας ή της δικαιοδοσίας όπου βρίσκεστε, που περιλαμβάνουν ενδεικτικά της Δημοκρατία της Κορέας ή τις Ηνωμένες Πολιτείες, σύμφωνα με την παρούσα Πολιτική Απορρήτου. 

7.	Για πόσο διάστημα διατηρεί τις προσωπικές μου πληροφορίες η LGE;
Θα λάβουμε εύλογα μέτρα για να διασφαλίσουμε ότι διατηρούμε τα προσωπικά σας στοιχεία για όσο διάστημα είναι απαραίτητο, για το σκοπό για τον οποίο συλλέχθηκαν ή όπως απαιτείται από την ισχύουσα νομοθεσία. 
Εάν ζητήσετε διαγραφή των προσωπικών σας πληροφοριών, επειδή δεν χρειάζονται πλέον ή επειδή εναντιώνεστε στην επεξεργασία ή επειδή ισχυρίζεστε ότι η επεξεργασία είναι παράνομη, έχετε το δικαίωμα να ζητήσετε τον περιορισμό της επεξεργασίας ενώ επαληθεύουμε το αίτημά σας για διαγραφή.

8.	Ασφάλεια
Καταβάλλουμε λογικές εμπορικές προσπάθειες και ακολουθούμε τις γενικώς αποδεκτές πρακτικές δεδομένων στο χώρο, για να διασφαλίσουμε τις προσωπικές σας πληροφορίες, από ακούσια απώλεια και από μη εξουσιοδοτημένη πρόσβαση, χρήση, τροποποίηση και αποκάλυψη. Παρόλα αυτά, εξαιτίας του σχεδιασμού του Διαδικτύου, της συνεχώς μεταβαλλόμενης τεχνολογίας και άλλων παραγόντων εκτός του ελέγχου μας, δεν μπορούμε να εγγυηθούμε ότι η επικοινωνία μεταξύ εσάς και των διακομιστών μας δεν θα εκτεθεί σε μη εξουσιοδοτημένη πρόσβαση τρίτων ή ότι δεν θα υποστούμε παραβιάσεις ασφάλειας. Δεν αναλαμβάνουμε καμία ευθύνη για την αποκάλυψη προσωπικών πληροφοριών εξαιτίας σφαλμάτων κατά τη μετάδοση ή για τις μη εξουσιοδοτημένες ή παράνομες πράξεις τρίτων.

9.	Δικαίωμα άρνησης ή ανάκλησης συγκατάθεσης
Σύμφωνα με την ισχύουσα νομοθεσία, ενδέχεται να έχετε το δικαίωμα να αρνηθείτε να δώσετε τη συγκατάθεσή σας για την παρούσα Πολιτική Απορρήτου, να αποσύρετε τη συγκατάθεσή σας ή να ζητήσετε με άλλο τρόπο να σταματήσουμε να χειριζόμαστε τις προσωπικές πληροφορίες που αφορούν εσάς. Για την άσκηση των δικαιωμάτων που ενδεχομένως έχετε, επικοινωνήστε μαζί μας όπως προβλέπεται στην παρούσα Πολιτική και θα απαντήσουμε στο αίτημά σας το συντομότερο δυνατό. 
Επιπλέον, μπορείτε να αποσύρετε τη συγκατάθεσή σας για την περαιτέρω συλλογή των προσωπικών σας πληροφοριών, απενεργοποιώντας τις λειτουργίες "Ελέγξτε αυτόματα" και "Αυτόματες ενημερώσεις" στο κινητό σας τηλέφωνο, οι οποίες περιγράφονται παραπάνω. Μπορείτε να αποκτήσετε πρόσβαση στις συγκεκριμένες λειτουργίες από το μενού [Ρυθμίσεις– Σύστημα – Κέντρο Ενημερώσεων – Ενημέρωση Λογισμικού – μενού υπέρβασης – Ρυθμίσεις]. 
Ωστόσο, λάβετε υπόψη ότι εάν απενεργοποιήσετε τις λειτουργίες Ελέγξτε αυτόματα και Αυτόματες ενημερώσεις, μπορεί να επηρεάσει ή να περιορίσει τη λειτουργία του κινητού τηλεφώνου ή των υπηρεσιών σας, στο σύνολό τους ή εν μέρει. Η συλλογή και χρήση των πληροφοριών, όπως περιγράφεται παραπάνω, είναι απαραίτητη για τη βέλτιστη λειτουργία του κινητού σας τηλεφώνου. 

Εάν έχετε ερωτήσεις σχετικά με το δικαίωμά σας να αρνηθείτε ή πώς να αποσύρετε τη συγκατάθεσή σας, επικοινωνήστε μαζί μας στη διεύθυνση lgecsvc@lge.com

10.	Προστασία προσωπικών δεδομένων παιδιών
Η προστασία των προσωπικών δεδομένων των παιδιών είναι σημαντική για εμάς. Για το λόγο αυτό, το κινητό σας τηλέφωνο δεν προορίζεται για παιδιά, όπως ορίζεται από την ισχύουσα τοπική νομοθεσία, και δεν συλλέγουμε και δε φυλάσσουμε εν γνώση μας προσωπικά στοιχεία από παιδιά. Εάν διαπιστώσουμε ή ειδοποιηθούμε ότι έχουμε συλλέξει πληροφορίες από ένα παιδί χωρίς επαλήθευση της γονικής συναίνεσης, θα διαγράψουμε αμέσως τις εν λόγω προσωπικές πληροφορίες.

11.	Αλλαγές στην Πολιτική Απορρήτου της LGE
Η παρούσα Πολιτική Απορρήτου μπορεί να ενημερώνεται ανά διαστήματα από την LGE. Εάν προβούμε σε ουσιαστική αλλαγή στην Πολιτική Απορρήτου, θα σας ενημερώσουμε, ενημερώνοντας την παρακάτω ημερομηνία και παρέχοντας την τροποποιημένη Πολιτική Απορρήτου ώστε να την μελετήσετε, στο πλαίσιο της μελλοντικής έκδοσης λογισμικού.

12.	Πρόσβαση στις πληροφορίες σας 
Έχετε το δικαίωμα να ζητήσετε λεπτομέρειες σχετικά με τις προσωπικές πληροφορίες που συλλέγει η LGE, για να έχετε πρόσβαση, να διορθώσετε ή να διαγράψετε προσωπικές πληροφορίες. Ωστόσο, λάβετε υπόψη ότι ενδέχεται να μην είμαστε σε θέση να αλλάξουμε ή να διαγράψουμε τα προσωπικά σας στοιχεία, αν απαιτείται βάσει της ισχύουσας νομοθεσίας για τη διατήρηση αυτών των πληροφοριών. Εάν επιτρέπεται από το νόμο, μπορεί να υπάρξει μια μικρή χρέωση για την παροχή της εν λόγω υπηρεσίας. Λάβετε υπόψη ότι ενδέχεται να αρνηθούμε να επεξεργαστούμε τα αιτήματά σας εάν είναι παράλογα καταχρηστικά, θέτουν σε κίνδυνο το απόρρητο άλλων ή είναι εξαιρετικά ανέφικτα. Επιπλέον, η ενημέρωση ή η διαγραφή προσωπικών πληροφοριών μπορεί να επηρεάσει ή να περιορίσει τη λειτουργία του κινητού τηλεφώνου ή των υπηρεσιών σας. 

Εάν θέλετε να υποβάλετε αίτημα πρόσβασης, διόρθωσης ή διαγραφής των προσωπικών σας πληροφοριών, επικοινωνήστε μαζί μας στη διεύθυνσηlgecsvc@lge.com

13.	Δικαίωμα υποβολής καταγγελίας
Σύμφωνα με την ισχύουσα νομοθεσία της ΕΕ, έχετε το δικαίωμα να υποβάλετε καταγγελία σχετικά με την επεξεργασία των προσωπικών σας δεδομένων στην αρμόδια εποπτική αρχή. Για περισσότερες πληροφορίες σχετικά με το δικαίωμά σας να υποβάλετε μια καταγγελία ή παράπονο στην LGE, επικοινωνήστε μαζί μας στη διεύθυνση lgecsvc@lge.com. 

14.	Επικοινωνία με την LGE για την παρούσα Πολιτική Απορρήτου
Εάν έχετε οποιεσδήποτε ερωτήσεις ή σχόλια σχετικά με την παρούσα Πολιτική Απορρήτου επικοινωνήστε μαζί μας μέσω ηλεκτρονικού ταχυδρομείου στη διεύθυνση lgecsvc@lge.com.

Τελευταία ενημέρωση 01 Νοεμβρίου, 2017

سیاست حفظ حریم خصوصی برای استفاده از گزارش‌های فعالیت

توجه: با پذیرفتن این سیاست حفظ حریم خصوصی، به ما اجازه می‌دهید از داده‌هایتان به شرح زیر استفاده کنیم. پذیرفتن این شرایط اختیاری است. با این حال، اگر شما رضایت ندهید، ما قادر نخواهیم بود که به شما خدمات ارائه دهیم؛ در این مورد، نمی توانید بعضی از خدمات گزارش تشخیصی دستگاه LG ("خدمات LG") استفاده کنید. هر زمان که مایل باشید می‌توانید موافقت خود را در خدمات LG بازیابی کنید یا برای لغو رضایت، می‌توانید پیامی به mc.customer-service@lge.com ارسال کنید.

1.  معرفی
شرکت LG Electronics Inc.‎ (که از این پس با عناوین "LGE" یا "ما" خوانده می‌شود) متعهد است تا اطلاعات افراد و گروه‌هایی که از خدمات LG استفاده می‌کنند را حفظ کند. این سیاست حفظ حریم خصوصی شما را با نحوه جمع آوری، استفاده و تقسیم اطلاعات بدست آمده در نتیجه استفاده شما از دستگاه و خدمات آشنا می کند که شامل موارد زیر می شود:
- LGE چه اطلاعاتی می تواند از شما یا خدمات LG کسب کند؛
- LGE چگونه از اطلاعات بدست آمده استفاده می کند؛
- LGE در چه مواردی این اطلاعات را با دیگران به اشتراک می گذارد؛ و
- شما چگونه می توانید نحوه استفاده و اشتراک گذاری اطلاعات خود توسط LGE را کنترل کنید.

خدمات LG، ممکن است دسترسی به برنامه‌های نرم‌افزاری و ارتباط با سایر خدمات ارائه شده توسط اشخاص ثالث از جمله تولید کننده سیستم‌های عامل و سایر تولید کنندگان برنامه را برای شما فراهم کند. خدمات ارائه‌شده توسط اشخاص ثالث خارج از حیطه این سیاست حفظ حریم خصوصی بوده و خط مشی‌های مخصوص خود را دارند که مشمول جمع‌آوری، استفاده و اشتراک‌گذاری اطلاعات مربوط به خدمات خود می‌شود. بهتر است خط مشی‌های مربوط به آنها را مطالعه کنید. LGE مسئولیتی نسبت به خط مشی اشخاص ثالث ندارد.

2. LGE چه اطلاعاتی را جمع آوری می کند؟
LGE اطلاعات زیر را جمع آوری خواهد کرد:
① وضعیت دستگاه موبایل: مدل، نسخه نرم‌افزار، IMEI، شماره سریال، IMSI، وضعیت نیرو، وضعیت باتری، CPU/RAM/مصرف حافظه داخلی، میانگین زمان استفاده، نتیجه تشخیص خودکار سخت‌افزار (Wi-Fi،‏ بلوتوث، سنسور مجاورت، سنسور روشنایی، سنسور اثرانگشت،‌ و غیره)
② وضعیت شبکه: وضعیت سرویس (تماس، داده ها)، قدرت سیگنال، اطلاعات ایستگاه، دفعات/ زمان تماس
③ اطلاعات برنامه: فهرست برنامه های نصب شده و حذف شده، نسخه برنامه، برنامه های به تازگی اجرا شده، دفعات/ آمار استفاده از برنامه
④  وضعیت اتصال تلفن همراه: Wi-Fi، بلوتوث، GPS، فیش هدفون، شارژر باتری، USB و وضعیت اتصال کارت SD
⑤ اطلاعات خطا: ثابت ماندن صفحه، خاموش شدن ناخواسته، قطع تماس، خطاهای برنامه (مهلک، استثنا)

3. LGE چگونه از اطلاعات بدست آمده استفاده می کند؟
ما از اطلاعات به دست آمده از جانب شما برای اهداف مختلفی استفاده می‌کنیم، از جمله:
- برای شناسایی و تشخیص دستگاه تلفن همراه
- برای انجام خدمات مشتری و مدیریت سابقه سرویس
-  برای ارسال پیام های فوری
-  برای تجزیه و تحلیل تاریخچه خدمات / گزارش‌ها/ دستگاه برای بهبود کیفیت و رضایت مشتری

ما ممکن است اطلاعات دریافت شده از شما، از جمله اطلاعات شخصی‌تان را با اطلاعاتی که به طرق دیگر در اختیار ما گذاشته‌اید ترکیب کرده و برای اهداف مطابق با این سیاست حفظ حریم خصوصی استفاده نماییم.

4.  اشتراک گذاری اطلاعات
ما عموما اطلاعات دریافتی از شما در نتیجه استفاده از سرویس LG را در اختیار اشخاص ثالث قرار نمی دهیم. با این حال، ممکن است در موارد ذیل این اطلاعات در اختیار مقامات زیر قرار داده شوند:
- شرکت‌های فرعی و شعب. LGE ممکن است اطلاعات شخصی و اطلاعات غیر شخصی (از جمله اطلاعات مربوط به دستگاه) را با وابستگان و شرکت های تابعه آن در سراسر جهان تنها تا زمانی که برای اهداف مورد نظر جمع آوری شده ضروری باشد، به اشتراک بگذارد. واژه "نهادهای وابسته" و یا "شرکت های تابعه" به مجموعه ای از شرکتها که ممکن است از نام LG استفاده کنند و یا آنهایی که دارای مالکیت مشترک و یا کنترل شده مانند LG CNS و یا LG Electronics U.S.A.,INC.("LGEUS")‎ هستند اطلاق می شود.
- ارائه‌دهندگان خدمات شخص ثالث. به فروشندگان شخص ثالث که LGE ممکن است برای ارائه خدمات از طرف خود هر از چند گاه به خدمت بگیرد، مثلاً برای رسیدگی به درخواست‌های خدمات مشتریان؛
- سایر اشخاص در صورت لزوم توسط قانون. در صورت لزوم طبق حکم دادگاه یا سایر مراجع اجرایی دولتی یا قانونی به منظور رعایت فرآیند حقوقی یا قانون؛
- سایر اشخاص مرتبط با معاملات سازمانی. در ارتباط با رویدادهای بزرگ شرکتی، از جمله ادغام یا فروش تمام یا بخشی از کسب و کار LGE (شامل بخش ها و شرکت های تابعه) که بر اساس آن، LGE مجبور باشد اطلاعات را به خریداران احتمالی و مشاوران احتمالی آنها ارائه کند؛
- سایر اشخاص وقتی برای محافظت از خدمات‌مان ضروری باشد. به منظور حفاظت و دفاع از حقوق و اموال خود، حتی از طریق اقدامات قانونی؛
- سایر طرفین به منظور حفاظت از امنیت فردی یا اموال کاربران یا اموال عمومی ما. به منظور حفاظت از امنیت فردی یا اموال کاربران یا اموال عمومی.

تحت هیچ شرایطی اطلاعات شخصی شما برای اهداف بازاریابی استفاده و یا با شخص ثالثی به اشتراک گذاشته نخواهد شد.

5. انتقال به خارج از کشور
ما، نهاد‌های وابسته، شرکت‌های تابعه و شرکت‌های تامین کننده می‌توانیم از اطلاعات شما (شامل اطلاعات شخصی‌تان) در کشورهایی غیر از کشوری که در آن از دستگاه خود استفاده می‌کنید بهره ببریم تا بتوانیم خدمات LG و سایر موارد ذکر شده در سیاست حفظ حریم خصوصی را برایتان فراهم کنیم. ممکن است قوانین حفاظت از اطلاعات در این کشورها با قوانین مربوطه در کشور محل سکونت شما تفاوت داشته باشد. با این وجود، قبل از انتقال اطلاعات شخصی شما، مراحلی را برای اطمینان از این که چنین اطلاعاتی در سطح قابل قبولی از حفاظت هستند، به کار خواهیم گرفت. شما با موافقت خود با این خط مشی حفظ حریم خصوصی، رضایت خود مبنی بر بررسی داده‌های خود توسط ما و سایر همکاران تجاری و تامین کنندگان در هر حوزه‌ای، از جمله کشور جمهوری کره یا ایالات متحده ولی نه محدود به این دو را با توجه به خط مشی حفظ حریم خصوصی اعلام می‌دارید.

6.  تا چه مدت LGE اطلاعات شخصی من را نگه می دارد؟
ما جهت اطمینان از حفظ اطلاعات شخصی شما تا زمانیکه ملزم به ارائه خدمات LG به شما باشیم یا برای هدفی که به خاطر آن اطلاعات شما جمع‌آوری شده است یا طبق ضرورت قانون قابل اجرا، اقدامات منطقی اتخاذ می کنیم.

7. ایمنی
تمام تلاش ما در حد معقولانه، برای محافظت و حفظ محرمانگی اطلاعات شخصی شماست. با این وجود، به دلیل ذات اینترنت و دگرگونی فناوری‌ها و سایر عواملی که از کنترل ما خارج است، تضمینی وجود ندارد که اشخاص ثالث بدون اجازه به ارتباط شما با سرورهای ما دسترسی نداشته و یا به سیستم‌های امنیتی ما نفوذ نکنند. ما هیچ مسئولیتی در برابر افشای اطلاعات شخصی به علت خطا در ارسال یا اقدامات غیرمجاز یا غیرقانونی اشخاص ثالث نمی‌پذیریم.

8. حفظ حریم خصوصی کودکان
حفظ حریم خصوصی کودکان اهمیت بسیاری برای ما دارد. به همین دلیل، خدمات LG برای افراد زیر 14 سال یا سن بلوغ در حوزه مربوطه در نظر گرفته نشده و به طور خاص برای جذب افراد زیر 14 سال ساخته نشده است. ما همچنین به طور آگاهانه اطلاعات شخصی را از کاربران زیر 14 سال جمع آوری یا نگهداری نمی‌کنیم. چنانچه متوجه یا مطلع شویم که اطلاعات دریافتی از کاربران زیر 14 سال یا سن بلوغ در حوزۀ مربوطه را جمع‌آوری کرده‌ایم، بلافاصله اطلاعات شخصی مربوطه را پاک می کنیم.

9. تغییرات در سیاست حفظ حریم خصوصی LGE
LGE ممکن است این خط مشی حفظ حریم خصوصی را در مواقع ضروری به روز رسانی کند. چنانچه تغییر محتوایی در خط مشی حفظ حریم خصوصی صورت بگیرد، از طریق وبسایت LG و یا با روش‌های دیگر به شما اطلاع می‌دهیم. چنانچه با نسخه به‌روز شده خط مشی حفظ حریم خصوصی موافقت نیستید، ممکن است خدمات LG برای شما محدود شود.

10. دسترسی به اطلاعات شما
 تحت برخی قوانین حوزه قضایی، شما حق درخواست جزئیات اطلاعات شخصی خود که LGE جمع آوری کرده را دارید و اجازه دارید اشتباهات و یا برعکس، برای اهداف قانونی، پردازش اطلاعات شخصیتان را تصحیح کنید. اگر قانون اجازه دهد، هزینه اندکی بابت ارائه این خدمات به شما دریافت خواهد شد. لطفاً توجه داشته باشید که اگر درخواستهای شما به طور غیرمنطقی اجحاف‌آمیز باشند، حریم خصوصی دیگران را به خطر بیندازند، یا به شدت غیرعملی باشند، ممکن است از پردازش آنها خودداری کنیم. اگر می خواهید اصلاح، لغو، مخالفت یا دسترسی به پردازش اطلاعات شخصیتان را درخواست کنید، لطفاً از طریق mc.customer-service@lge.com با ما تماس بگیرید.

11. تماس با LGE درباره این خط مشی حفظ حریم خصوصی
درصورت داشتن هرگونه سوال یا نظر در خصوص این سیاست حفظ حریم خصوصی، لطفا با آدرس mc.customer-service@lge.com تماس بگیرید.

آخرین به‌روزرسانی: 22 ژوئن 2017

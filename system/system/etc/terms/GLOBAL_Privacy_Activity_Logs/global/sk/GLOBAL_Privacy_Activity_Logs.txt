Politika ochrany súkromia pre používanie denníkov činností

Poznámka: Svojím súhlasom s touto Politikou ochrany súkromia nám dávate svoj súhlas na používanie svojich osobných údajov, ako je uvedené v tomto dokumente. Váš súhlas je dobrovoľný. No ak sa rozhodnete svoj súhlas neudeliť, nebudeme vám môcť poskytovať služby; v takom prípade nemôžete používať určité služby LG Device Diagnostics Report Services(„Služba LG“). Podmienky svojho súhlasu si môžete kedykoľvek prečítať v Službe LG a svoj súhlas môžete kedykoľvek odvolať zaslaním správy na adresu: mc.customer-service@lge.com 

1. Úvod
Spoločnosť LG Electronics Inc. („LGE“ alebo „my“) sa zaväzuje chrániť údaje o jednotlivcoch a skupinách používajúcich v tomto dokumente uvádzanú Službu LG. Táto Politika ochrany súkromia ustanovuje, akým spôsobom zhromažďujeme, používame a zdieľame údaje zhromaždené počas vášho používania služieb a konkrétne ustanovuje:
- aké informácie od vás spoločnosť LGE prostredníctvom Služby LG získava;
- ako spoločnosť LGE získané údaje používa;
- kedy spoločnosť LGE zdieľa údaje s inými;
- a ako môžete regulovať používanie a zdieľanie vašich údajov spoločnosťou LGE.

Služba LG môže poskytovať získanie prístupu k softvérovej aplikácii a odkazom na iné služby vlastnené a prevádzkované tretími stranami vrátane poskytovateľov operačného systému a poskytovateľov iného obsahu a aplikácií. Na tieto služby mimo rozsahu tejto Politiky ochrany súkromia sa vzťahujú ich vlastné politiky vzťahujúce sa na zhromažďovanie, používanie a zdieľanie údajov v spojení s nimi poskytovanými službami. Nabádame vás, aby ste si tieto politiky prečítali. Spoločnosť LGE nie je zodpovedná ani viazaná politikami ochrany súkromia takýchto tretích strán.

2. Ktoré údaje spoločnosť LGE získava?
Spoločnosť LGE bude zhromažďovať nasledujúce údaje:
① Stav mobilného zariadenia: model, verzia softvéru, IMEI, sériové číslo, IMSI, stav napájania, stav batérie, používanie centrálnej procesorovej jednotky (CPU)/pamäte RAM/interného úložiska, priemerný čas používania, výsledky vlastnej diagnostiky hardvéru (Wi-Fi, Bluetooth, senzor vzdialenosti, senzor osvetlenia, senzor odtlačkov prstov atď.)
② Stav siete: stav služby (volania, údaje), sila signálu, informácie o stanici, frekvencia/čas volaní
③ Informácie o aplikáciách: zoznam nainštalovaných a odstránených aplikácií, verzia aplikácie, nedávno spustené aplikácie, frekvencia/štatistky o používaní aplikácií 
④ Stav pripojenia mobilného telefónu: stavy pripojenia Wi-Fi, Bluetooth, GPS, konektora slúchadiel, nabíjačky batérie, USB a karty SD
⑤ Informácie o chybách: zamrznutá obrazovka, náhodné vypnutia, odpojené hovory, chyby aplikácií (fatálne, výnimky)

3. Ako spoločnosť LGE získané údaje použije?
Od vás získané údaje používame na rôzne účely vrátane:
- identifikovania a diagnostikovania mobilného zariadenia;
- vykonávania služieb pre zákazníkov a správu histórie služieb; 
- zasielania správ bez vyžiadania; 
- analýzu služieb/denníkov/histórie zariadenia na zlepšenie kvality a spokojnosti zákazníka.

Údaje získané od vás vrátane osobných údajov môžeme spojiť s údajmi, ktoré nám poskytnete inými prostriedkami, na účely zhodujúce sa s touto Politikou ochrany súkromia. 

4. Zdieľanie údajov
Údaje získané v súvislosti s používaním Služby LG vo všeobecnosti neposkytujeme tretím stranám. Aj napriek tomu vás upozorňujeme o nasledujúcich okolnostiach, kedy môžeme tieto údaje zdieľať s nasledujúcimi subjektmi:
- Sesterské a dcérske spoločnosti. Spoločnosť LGE môže zdieľať osobné údaje a neosobné údaje (vrátane informácií o zariadení) so svojimi sesterskými a dcérskymi spoločnosťami po celom svete len tak dlho, ako je to potrebné na účely ich zhromažďovania. Výraz „sesterské spoločnosti“ alebo „dcérske spoločnosti“ uvádza skupinu spoločností, ktoré môžu používať názov LG, ktoré majú spoločného vlastníka, alebo ktoré kontroluje spoločná spoločnosť, napríklad spoločnosť LG CNS či LG Electronics U.S.A.,INC.(„LGEUS“);
- Externí poskytovatelia služieb. Externí dodávatelia, ktorých môže spoločnosť LGE občas zapojiť do poskytovania služieb v svojom mene napríklad na splnenie požiadaviek pre služby pre zákazníkov;
- Iné strany, ak to požaduje zákon. Podľa požiadaviek súdneho príkazu alebo iných vládnych či policajných orgánov s cieľom dodržať právny proces alebo zákon;
- Iné strany v súvislosti s firemnými transakciami. V súvislosti s firemnou udalosťou, ako je zlúčenie alebo predaj všetkých alebo časti firemných aktivít spoločnosti LGE (vrátane aktivít divízie či dcérskej spoločnosti), kedy spoločnosť LGE musí zverejniť údaje potenciálnemu kupujúcemu a odborným poradcom;
- Iné strany, ak to je potrebné na ochranu našich služieb. Aby sme mohli chrániť a brániť naše práva a majetok, vrátane využitia súdnych konaní;
- Iné strany, ak ide o ochranu osobnej bezpečnosti alebo majetku ktoréhokoľvek z našich používateľov. S cieľom chrániť osobnú bezpečnosť alebo majetok našich používateľov alebo verejnosti.

Vaše údaje nebudú za žiadnych okolností spracovávané na marketingové účely a nebudú na marketingové účely zdieľané s tretími stranami.

5. Prenosy do zahraničia
Naša spoločnosť, sesterské spoločnosti, dcérske spoločnosti a dodávatelia môžu používať údaje (vrátane vašich osobných údajov) v krajinách iných, než kde sa vaše zariadenie nachádza, a to na poskytovanie Služby LG a na ďalšie účely uvedené v tejto Politike ochrany súkromia. Zákony o ochrane osobných údajov v týchto krajinách nemusia poskytovať rovnaký stupeň zabezpečenia ako v krajine, kde sa nachádzate. Avšak pred prenosom vašich osobných údajov podnikneme kroky, aby sa na tieto údaje vzťahoval rovnaký stupeň zabezpečenia. Súhlasom s touto Politikou ochrany súkromia udeľujete svoj výslovný súhlas našej spoločnosti, našim obchodným spoločníkom a dodávateľom, ktorí spracovávajú vaše údaje v ktorejkoľvek právomoci, Kórejskej republike alebo USA podľa tejto Politiky ochrany súkromia. 

6. Ako bude spoločnosť LGE moje osobné údaje uchovávať?
Vyvinieme primeranú snahu na zachovanie vašich osobných údajov na čas na ktorý ich potrebujeme, aby sme vám mohli poskytovať Službu LG, alebo na účely, na ktoré sme ich zhromaždili, alebo podľa zákonných požiadaviek.

7. Zabezpečenie
Na ochranu dôvernosti vašich osobných údajov vynakladáme komerčne primerané úsilie. Avšak kvôli štruktúre internetu, stále sa meniacim technológiám a iným faktorom mimo nášho dosahu nemôžeme zaručiť, že komunikácia medzi vami a našimi servermi bude bez neoprávneného prístupu tretích strán, alebo že sa nestaneme cieľom narušení bezpečnosti. Nepreberáme akúkoľvek zodpovednosť za zverejnenie osobných údajov kvôli chybám pri prenose alebo neoprávneným či nezákonným konaniam tretích strán.

8. Ochrana súkromia detí
Ochrana súkromia detí je pre nás dôležitá. Preto nie je Služba LG smerovaná na žiadnu osobu do veku 14 rokov alebo do veku plnoletosti v príslušnej právomoci a nie je konštruovaná tak, aby bola zaujímavá pre kohokoľvek do veku 14 rokov. Taktiež vedome nezhromažďujeme ani neuchovávame osobné údaje používateľov do veku 14 rokov. Ak sa dozvieme alebo budeme upozornení, že sme zhromažďovali údaje od používateľov do veku 14 rokov alebo do veku plnoletosti v príslušnej právomoci, takéto osobné údaje promptne odstránime.

9. Zmeny v Politike ochrany súkromia spoločnosti LGE
Spoločnosť LGE môže túto Politiku ochrany súkromia občas aktualizovať. Ak v rámci našej Politiky ochrany súkromia vykonáme závažné zmeny, aktualizáciu vykonáme prostredníctvom webovej lokality LG alebo iných prostriedkov. Ak nebudete súhlasiť s aktualizovanou Politikou ochrany súkromia, Služba LG môže byť pre vás obmedzená.

10. Získanie prístupu k vašim údajom 
Podľa zákonov niektorých právomocí máte právo požiadať o podrobnosti o svojich osobných údajoch, ktoré spoločnosť LGE zhromažďuje, o opravu nepresností svojich osobných údajov či iným spôsobom, kvôli legitímnym účelom, namietať voči spracovaniu vašich osobných údajov. Ak to povoľuje zákon, za poskytnutie tejto služby môžeme účtovať malý poplatok. Uvedomte si, že môžeme odmietnuť spracovanie vašej požiadavky, ak je bezdôvodne hanlivá, poškodzuje ochranu súkromia iných alebo je extrémne nepraktická. Ak chcete podať žiadosť o získanie prístupu, opravu, zrušenie či namietať voči spracovávaniu svojich osobných údajov, kontaktujte nás na adrese mc.customer-service@lge.com.

11. Kontaktovanie spoločnosti LGE ohľadne tejto Politiky ochrany súkromia
Ak máte otázky alebo pripomienky k tejto Politike ochrany súkromia, napíšte na adresu mc.customer-service@lge.com.

Naposledy aktualizované: 22. jún 2017

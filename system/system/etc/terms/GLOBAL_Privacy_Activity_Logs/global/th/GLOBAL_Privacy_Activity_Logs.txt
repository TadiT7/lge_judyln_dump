นโยบายความเป็นส่วนตัวสำหรับการใช้ปูมบันทึกกิจกรรม

หมายเหตุ: การยอมรับนโยบายความเป็นส่วนตัวนี้เท่ากับคุณให้สิทธิ์เราในการใช้ข้อมูลของคุณตามที่ได้อธิบายเอาไว้ในนโยบายนี้ การยินยอมของคุณเป็นไปโดยสมัครใจ อย่างไรก็ตาม ถ้าคุณไม่ยินยอม เราจะไม่สามารถจัดสรรบริการให้คุณได้ หากเป็นกรณีเช่นนี้คุณจะไม่สามารถใช้ บริการรายงานการตรวจสภาพอุปกรณ์ของ LG (“บริการของ LG”) ได้ คุณสามารถขอดูเงื่อนไขของคำยินยอมของคุณสำหรับใช้บริการ LG เมื่อใดก็ได้ และคุณสามารถยกเลิกคำยินของคุณเมื่อใดก็ได้ โดยการส่งข้อความมายัง mc.customer-service@lge.com

1.คำนำ

LG Electronics Inc. (“LGE” หรือ “เรา”) มีความตั้งใจที่จะปกป้องข้อมูลของบุคคลและกลุ่มบุคคลที่ใช้บริการของ LG ที่ระบุเอาไว้ในนโยบายนี้ นโยบายความเป็นส่วนตัวระบุว่าเราจะรวบรวม ใช้ และแบ่งปันข้อมูลที่เรารวบรวมเอาไว้อันเป็นผลมาจากการที่คุณใช้บริการของเรา รวมทั้งยังระบุว่า

- ข้อมูลอะไรที่ LGE อาจรวบรวมจากคุณหรือผ่านบริการของ LG
- LG ใช้ข้อมูลที่รวบรวมเอาไว้อย่างไร
- เมื่อไหร่ที่ LGE แบ่งปันข้อมูลกับบุคคลอื่นๆ และ
- คุณอาจควบคุมการที่ LGE ใช้และการแบ่งปันข้อมูลของคุณอย่างไร

บริการ LG อาจจัดสรรช่องทางในการเข้าถึงแอปพลิเคชันซอฟต์แวร์ และลิงก์ไปยังบริการอื่นๆ ที่มีบุคคลที่สามเป็นเจ้าของและดำเนินการอยู่ รวมทั้งผู้ให้บริการระบบปฏิบัติการและผู้ให้บริการคอนเทนท์และแอปพลิเคชันรายอื่นๆ บริการของบุคคลที่สามเหล่านี้อยู่นอกขอบเขตของนโยบายความเป็นส่วนตัวนี้ และมีนโยบายเป็นของตนเองที่มีผลต่อการรวบรวม ใช้ และแบ่งปันข้อมูลที่เชื่อมโยงกับบริการต่างๆ ของผู้ให้บริการเหล่านี้ เราอยากให้คุณอ่านนโยบายของผู้ให้บริการเหล่านี้เอง LGE ไม่ขอรับผิดชอบหรือชดใช้ค่าเสียหายสำหรับแนวทางปฏิบัตินโยบายความเป็นส่วนตัวของบุคคลที่สาม

2. ข้อมูลอะไรที่ LGE รวบรวมเอาไว้

LGE จะรวบรวมข้อมูลดังต่อไปนี้
① สถานะของอุปกรณ์โมไบล์: รุ่น เวอร์ชันซอฟต์แวร์, IMEI, หมายเลขเครื่อง, IMSI, สถานการณ์ใช้ไฟ สถานะแบตเตอรี่ การใช้ซีพียู/หน่วยความจำ/ระบบจัดเก็บข้อมูลภายใน เวลาใช้งานโดยประมาณ ผลลัพธ์การตรวจสภาพฮาร์ดแวร์ด้วยตนเอง (Wi-Fi, BT, เซนเซอร์ระยะห่าง เซนเซอร์ส่องสว่าง เซนเซอร์ลายนิ้วมือ ฯลฯ)
② สถานะของเครือข่าย: สถานะบริการ (การโทร ดาต้า) ความแรงของสัญญาณ ข้อมูลสถานี ความถี่/เวลาการโทร
③ ข้อมูลแอปพลิเคชัน: รายการของแอปฯที่ติดตั้งและลบไปแล้ว เวอร์ชันของแอปฯ แอปฯที่ใช้งานล่าสุด ความถี่/สถิติการใช้แอปฯ
④ สถานะการเชื่อมต่อโทรศัพท์โมไบล์: Wi-Fi, Bluetooth, GPS, หูฟัง ตัวชาร์ทแบตเตอรี, USB และสถานะการเชื่อมต่อ SD Card
⑤ ข้อมูลความผิดพลาด: จอแฮงก์ ปิดเครื่องโดยไม่ตั้งใจ สายขาด ผิดพลาดของแอปพลิเคชัน (ร้ายแรง ข้อยกเว้น)

3. LGE นำข้อมูลที่รวบรวมไว้ไปใช้อย่างไร
เราใช้ข้อมูลที่ได้รับจากคุณไปใช้เพื่อจุดประสงค์ต่างๆ อาทิ
- จำแนกและตรวจสอบอุปกรณ์โมไบล์
- ให้บริการลูกค้าและจัดเก็บประวัติการให้บริการ
- ส่งข้อความไปให้ลูกค้าเอง
- วิเคราะห์ประวัติการให้บริการ/ปูมบันทึก/อุปกรณ์ เพื่อปรับปรุงคุณภาพและความพึงพอใจของลูกค้า

เราอาจรวมข้อมูลที่ได้รับจากคุณ อาทิข้อมูลส่วนตัวร่วมกับข้อมูลที่คุณแจ้งให้เราทราบผ่านช่องทางอื่นๆ เพื่อจุดประสงค์ที่สอดคล้องกับนโยบายความเป็นส่วนตัวนี้

4. การแบ่งปันข้อมูล
โดยทั่วไปแล้ว เราจะไม่แบ่งปันข้อมูลที่ได้รับมาอันเป็นผลมาจากการที่คุณใช้บริการ LG กับบุคคลที่สาม อย่างไรก็ตาม โปรดทราบว่าภายใต้สถานการณ์ดังต่อไปนี้ เราอาจแบ่งปันข้อมูลกับบุคคลอื่นดังต่อไปนี้
- บริษัทในเครือและบริษัทสาขา: LGE อาจแบ่งปันข้อมูลส่วนตัวและข้อมูลที่ไม่ใช่ข้อมูลส่วนตัว (อาทิข้อมูลที่เกี่ยวกับอุปกรณ์) กับบริษัทในเครือและบริษัทสาขาทั่วโลกตราบเท่าที่มีความจำเป็นสำหรับจุดประสงค์ของการรวบรวมข้อมูลของเรา คำว่า “บริษัทในเครือ หรือ “บริษัทสาขา” หมายถึงกลุ่มบริษัทที่อาจใช้ชื่อ LG หรือบริษัทที่มีเจ้าของเดียวกัน หรืออยู่ภายใต้การควบคุมเดียวกัน อาทิ LG CNS หรือ LG Electronics U.S.A., INC (“LGEUS”)
- บริษัทผู้ให้บริการบุคคลที่สาม ผู้ค้าบุคคลที่สามที่ LGE อาจมีการติดต่อเพื่อจัดสรรบริการเหล่านี้แทนเราเป็นครั้งคราว อาทิเช่นการสนองตอบต่อคำขอใช้บริการของลูกค้าเป็นต้น
- บุคคลอื่นๆ ตามที่กฎหมายกำหนดไว้ หากมีคำสั่งศาลหรือคำสั่งของหน่วยงานราชการหรือหน่วยงานบังคับใช้กฎหมายอื่นใด ที่เราต้องปฏิบัติขั้นตอนทางกฎหมายหรือกฎหมาย
- บุคคลอื่นๆที่เกี่ยวข้องกับการทำรายการทางบัญชีขององค์กร หากมีเหตุการณ์ที่เกี่ยวข้องกับองค์กร อาทิ การควบรวมกิจการหรือการขายบางส่วนหรือทั้งหมดของธุรกิจของ LG (รวมทั้งแผนกหรือบริษัทสาขา) โดยที่ LGE อาจจำเป็นต้องเปิดเผยข้อมูลให้กับว่าที่ผู้ซื้อรวมทั้งที่ปรึกษามืออาชีพของว่าที่ผู้ซื้อรายดังกล่าวด้วย
- บุคคลอื่นๆ เมื่อมีความจำเป็นที่จะปกป้องบริการของเรา เพื่อปกป้องและคุ้มครองสิทธิและทรัพย์สินของเรา รวมทั้งตามแนวทางการดำเนินคดีตามกฎหมาย
- บุคคลอื่นๆ เมื่อมีความจำเป็นเพื่อปกป้องทรัพย์สินและความปลอดภัยส่วนตัวหรือทรัพย์สินของผู้ใช้รายอื่นๆ ของเรา เพื่อปกป้องความปลอดภัยส่วนตัวหรือทรัพย์สินของผู้ใช้รายอื่นๆ ของเราหรือสาธารณะ

ไม่ว่าอยู่ในสถานการณ์ใดก็ตาม เราจะไม่ประมวลผลข้อมูลส่วนตัวของคุณเพื่อจุดประสงค์ทางการตลาด หรือแบ่งปันกับบุคคลที่สามเพื่อจุดประสงค์ในการทำตลาด

5. การโอนถ่ายข้อมูลไปยังต่างประเทศ
เรา บริษัทในเครือ บริษัทสาขา และซัพพยายเออร์ อาจใช้ข้อมูล (รวมทั้งข้อมูลส่วนตัวของคุณ) ในประเทศอื่นๆนอกเหนือจากประเทศที่คุณใช้อุปกรณ์ตอนนี้ เพื่อจัดสรรบริการ LG ให้คุณ และเพื่อจุดประสงค์อื่นๆที่ ระบุเอาไว้ในนโยบายส่วนตัวนี้ กฎหมายปกป้องข้อมูลในหลายประเทศอาจไม่ได้มีการคุ้มครองในระดับเดียวกับประเทศที่คุณอาศัยอยู่ อย่างไรก็ตาม ก่อนโอนถ่ายข้อมูลของคุณออกไป เราจะดำเนินมาตรการเพื่อสร้างความมั่นใจว่าข้อมูลดังกล่าวจะได้รับความคุ้มครองในระดับเดียวกัน การยอมรับนโยบายความเป็นส่วนตัวเท่ากับคุณยินยอมให้เรา รวมทั้งคู่ค้าทางธุรกิจและซัพพยายเออร์ของเราประมวลผลข้อมูลของคุณในพื้นที่รับผิดชอบทางกฎหมายใดๆ ก็ได้ อาทิเช่น (โดยไม่ได้จำกัดแต่เพียงเท่านี้) สาธารณรัฐเกาหลีหรือสหรัฐอเมริกา ตามนโยบายความเป็นส่วนตัวนี้

6. LGE จะเก็บข้อมูลส่วนตัวของฉันเอาไว้นานเท่าไหร่
เราจะดำเนินมาตรการที่เหมาะสมเพื่อสร้างความมั่นใจว่า เราจะเก็บข้อมูลส่วนตัวของคุณเอาไว้นานตราบเท่าที่จำเป็นสำหรับเราที่จะจัดสรรบริการ LG ให้คุณ หรือสนองตอบต่อจุดประสงค์ของการรวบรวมข้อมูลหรือตามที่กฎหมายที่เกี่ยวข้องระบุเอาไว้

7. ระบบรักษาความปลอดภัย
เราใช้ความพยายามที่เหมาะสมในเชิงพาณิชย์ เพื่อปกป้องความลับของข้อมูลส่วนตัวของคุณ ไม่ว่าอย่างไรก็ตาม ผลของการออกแบบอินเตอร์เน็ตทำให้เทคโนโลยีมีการเปลี่ยนแปลงอยู่ตลอดเวลา และมีปัจจัยอื่นๆ นอกเหนือจากการควบคุมของเรา เราจึงไม่อาจรับประกันได้ว่าการสื่อสารระหว่างคุณกับเซิร์ฟเวอร์ของเราจะปลอดจากการเข้าถึงโดยไม่มีสิทธิ์โดยบุคคลที่สาม หรือเราจะไม่ใช่ต้นตอของการรั่วไหลของข้อมูล เราไม่ขอรับผิดชอบต่อการเปิดเผยข้อมูลส่วนตัวอันเป็นผลมาจากความผิดพลาดของการส่งสัญญาณข้อมูลหรือการกระทำโดยไม่มีสิทธิ์หรือผิดกฎหมายของบุคคลที่สาม

8. การปกป้องความเป็นส่วนตัวของเด็ก
การปกป้องความเป็นส่วนตัวของเด็ก ถือว่ามีความสำคัญสำหรับเรา ด้วยเหตุนี้ บริการ LG จึงไม่ตั้งใจที่จะให้บริการกับบุคคลที่มีอายุต่ำกว่า 14 ปี หรือต่อบุคคลที่อายุของการบรรลุนิติภาวะในพื้นที่รับผิดชอบทางกฎหมายของปะเทศนั้นๆ รวมทั้งบริการนี้ไม่ได้จัดทำขึ้นเพื่อชักชวนให้ผู้ที่มีอายุต่ำกว่า 14 ปีมาใช้บริการ นอกจากนั้นเราไม่มีทางทราบได้เลยว่ารวบรวมหรือดูแลข้อมูลส่วนตัวของบุคคลที่มีอายุต่ำกว่า 14 ปีอยู่ หากเราทราบหรือมีผู้แจ้งให้เราทราบว่า เรากำลังรวบรวมข้อมูลจากผู้ใช้ที่มีอายุต่ำกว่า 14 ปี หรือบุคคลที่มีอายุยังไม่บรรลุนิติภาวะในเขตพื้นที่รับผิดชอบทางกฎหมายของประเทศนั้นๆ เราจะลบข้อมูลส่วนตัวดังกล่าวทันที

9. การเปลี่ยนแปลงนโยบายความเป็นส่วนตัวของ LGE
LGE อาจทำการปรับปรุงนโยบายความเป็นส่วนตัวนี้เป็นครั้งคราว หากเราทำการเปลี่ยนแปลงสาระสำคัญในนโยบายความเป็นส่วนตัวของเรา เราจะแจ้งให้คุณทราบผ่านเว็บไซต์ของ LG หรือผ่านสื่ออื่นๆ หากคุณไม่ยอมรับนโยบายความเป็นส่วนตัวรุ่นปรับปรุงใหม่ การใช้บริการ LG อาจทำได้จำกัด

10. การเข้าถึงข้อมูลของคุณ
ภายใต้เงื่อนไขของกฎหมายของบางพื้นที่รับผิดชอบทางกฎหมาย คุณมีสิทธิ์ร้องขอรายละเอียดเกี่ยวกับข้อมูลส่วนตัวของคุณที่ LG รวบรวมเอาไว้ และแก้ไขความไม่ถูกต้องที่มีอยู่ในข้อมูลส่วนตัวของคุณ หรือมิฉะนั้นแล้วอาจคัดค้าน (เพื่อจุดประสงค์ทางกฎหมาย) การประมวลผลข้อมูลส่วนตัวของคุณ หากกฎหมายอนุญาต เราอาจมีการเรียกเก็บค่าธรรมเนียมเล็กน้อยสำหรับบริการดังกล่าว โปรดทราบว่าเราอาจปฏิเสธการดำเนินการตามคำร้องของคุณ หากเป็นคำขอที่ล่วงเกินหรือเป็นอันตรายต่อความเป็นส่วนตัวของบุคคลอื่นๆ หรือไม่เหมาะสมในทางปฏิบัติอย่างยิ่งยวด หากคุณต้องการร้องขอเพื่อเข้าถึง แก้ไข ยกเลิก หรือคัดค้านการประมวลผลข้อมูลส่วนตัวของคุณ โปรดติดต่อเราได้ที่ mc.customer-service@lge.com

11. การติดต่อ LGE เกี่ยวกับนโยบายความเป็นส่วนตัวนี้
หากคุณมีคำถามหรือข้อเสนอแนะเกี่ยวกับนโยบายความเป็นส่วนตัวนี้ โปรดติดต่อ mc.customer-service@lge.com

ปรับปรุงครั้งสุดท้าย 22 มิถุนายน พ.ศ. 2560


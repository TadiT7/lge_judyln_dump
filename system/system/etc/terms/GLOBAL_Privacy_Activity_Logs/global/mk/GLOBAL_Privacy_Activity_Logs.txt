Политика за приватност за користење дневници на активност

Забелешка: Согласувајќи се со оваа Политика за приватност, ни давате дозвола да ги користиме Вашите податоци на начинот опишан овде. Вашата согласност е доброволна. Сепак, доколку не дадете согласност, нема да можеме да Ви ги обезбедиме услугите; во овој случај, не можете да користите одредени услуги на извештај за дијагностика на LG уред („LG услуга“). Можете да ги преземете условите на Вашата согласност во секое време во LG услугата и можете да ја повлечете Вашата согласност во секое време ако испратите порака на: mc.customer-service@lge.com 

1. Вовед
LG Electronics Inc. („LGE“ или „ние“) е посветена на заштитата на информациите на оние поединци или групи кои ја користат LG услугата опишана тука. Оваа Политика за приватност одредува како ги собираме, користиме и споделуваме информациите што ги добиваме како резултат од Вашето користење на услугите, и поконкретно, одредува:
- Кои информации може LGE да ги добие од Вас или LG услугата;
- Како LGE ќе ги користи информациите кои ги собира?
- кога LGE ги споделува информациите со други; и
- како можете да го контролирате начинот на кој LGE ги употребува и споделува Вашите информации.

LG услугата може да нуди пристап до софтверска апликација и линкови со други услуги кои се сопственост и со кои управуваат трети страни, вклучувајќи обезбедувачи на оперативни системи и други содржини и обезбедувачи на апликации. Овие услуги од трети страни се надвор од опсегот на оваа Политика за приватност и имаат свои сопствени политики што се однесуваат на собирањето, користењето и споделувањето на информации во врска со нивните услуги. Ви препорачуваме да ги прочитате тие политики. LGE не е одговорна за практиките за приватност на тие трети страни.

2. Кои информации ги собира LGE?
LGE ќе ги собира следниве информации:
① Статус на мобилен уред: Модел, верзија на софтверот, IMEI, сериски број, IMSI, статус на напојување, статус на батерија, користење на внатрешна меморија/CPU/RAM, просечно време на користење, резултат од хардверска самодијагностика (Wi-Fi, BT, сензор за близина, сензор за осветлување, сензор за отпечатоци од прсти, итн.)
② Статус на мрежа: Статус на услуга (повик, податоци), јачина на сигнал, информации за станица, фреквенција/време на повик
③ Информации за апликација: Листата на инсталирани и избришани апликации, верзијата на апликацијата, неодамна извршените апликации, статистиката/фреквенцијата на користење на апликациите 
④ Статус на врска на мобилен телефон: Wi-Fi, Bluetooth, GPS, приклучок за слушалки, полнач за батерии, статуси за врска на USB и SD картички
⑤ Информации за грешки: Замрзнат екран, ненамерни исклучувања, прекинати повици, грешки во апликацијата (фатални, исклучок)

3. Како LGE ќе ги користи информациите кои ги собира?
Користиме информации добиени од Вас за различни цели, вклучувајќи:
- За идентификација и дијагностика на мобилен уред
- За вршење услуги на клиентите и управување со историјата на услугата 
- За испраќање насочени пораки 
- За анализа на историја на уред/услуга/дневници за подобар квалитет и задоволство на клиентите

Можно е да ги комбинираме информациите добиени од Вас, вклучувајќи ги личните информации, со информации кои ни ги доставувате по друг пат, за целите во рамките на оваа Политика за приватност. 

4. Споделување информации
Општо земено, не ги споделуваме информациите кои ги добиваме како резултат од Вашето користење на LG услугата. Меѓутоа, Ве молиме обрнете внимание на следните околности во кои би можеле да споделиме такви информации со трети страни:
- Подружници и филијали. LGE може да споделува лични и не-лични информации (вклучувајќи и информации за уредот) со своите филијали и подружници ширум светот само колку што е потребно за целите за кои се собрани. Терминот „филијали“ или „подружници“ се однесува на компании-групи кои имаат право да го користат името LG или кои имаат заедничка сопственост или контрола, како на пример LG CNS или LG Electronics U.S.A., INC.("LGEUS");
- Трети даватели на услуги На трети продавачи кои LGE може да ги ангажира за да обезбедуваат услуги во негово име од време на време, како што се да ги исполнат барањата за услуги на клиентите;
- со други страни кога е побарано од Законот. Ако се побара со судска одлука, или од владата или властите одговорни за спроведување на законот, со цел за бидат во согласност со правилата на законските постапки или законот;
- со други страни во врска со корпоративни трансакции. Во врска со корпоративен настан, како здружување или продажба на дел или сите бизниси на LGE (вклучувајќи одделение или филијала), каде што LGE можеби ќе има потреба да открие информации на потенцијален купувач и неговите професионални советници;
- со други страни кога е неопходно за да се заштити нашата услуга. За да ги заштитиме и браниме нашите права и имот, вклучувајќи и правни постапки;
- со други страни со цел да се заштити личната безбедност или сопственост на кој било од нашите корисници. За да се заштити и одбрани личната безбедност или сопственост на нашите корисници или јавноста.

Во ниеден случај Вашите лични информации нема да се обработуваат за маркетиншки намени, ниту пак ќе се споделуваат со трети страни за маркетиншки намени.

5. Пренос во странство
Ние, нашите филијали, подружници и добавувачи може да користиме информации (вклучувајќи ги Вашите лични информации) во други земји, освен во оние во кои е регистриран Вашиот уред, со цел да Ви ја обезбедиме нашата LG услуга и за кои било други намени наведени во оваа Политика за приватност. Законите за заштита на податоци во голем број од овие земји можно е да не го нудат истото ниво на заштита, како она во земјата каде што се наоѓате. Сепак, пред да ги пренесеме Вашите лични информации ќе преземеме чекори за да се осигураме дека таквите информации ќе го имаат истото ниво на заштита. Согласувајќи се со оваа Политика за приватност, Вие јасно ни давате согласност нам и на нашите бизнис партнери и добавувачи да ги обработуваме Вашите податоци во која било судска надлежност, вклучувајќи, но не ограничувајќи се на Република Кореа и Соединетите Американски Држави, во согласност со оваа Политика за приватност. 

6. Колку долго LGE ќе ги чува моите лични информации?
Ќе преземеме разумни чекори за да обезбедиме дека ги чуваме Вашите лични податоци онолку долко колку што е потребно за да Ви ја пружаме LG услугата или за намените за кои беа собрани, или како што е одредено со применливиот закон.

7. Безбедност
Користиме комерцијално исправни начини за да ја заштитиме доверливоста на Вашите лични информации. И покрај тоа, поради начинот на кој функционира интернетот, променливата технологија и многу други фактори кои се вон наша контрола, не можеме да гарантираме дека во комуникацијата помеѓу вас и нашите сервери нема да се јави неовластен пристап од трети страни или дека нема да бидеме подложни на нарушување на безбедноста. Не прифаќаме никаква одговорност за обелоденувањето на лични информации поради грешки во преносот или неовластена или незаконска постапка на трети страни.

8. Заштита на приватноста на децата
Заштитата на приватноста на децата за нас е важна. Од таа причина, LG услугата не е насочена кон лица под 14 години или возраста на мнозинството во соодветната надлежност и не е структурирана посебно за да привлече лица под 14 години. Исто така, не собираме намерно лични информации од корисници на возраст под 14 години. Доколку дознаеме или бидеме известени дека сме собрале информации за корисници помлади од 14 години или помлади од мнозинството во законодавството на кое се однесуваат, веднаш ќе ги избришеме тие лични податоци.

9. Промени во Политиката за приватност на LGE
Повремено, LGE може да ја ажурира оваа Политика за приватност. Ако извршиме материјални промени на нашата Политика за приватност, ќе Ве известиме преку веб-страната на LG или на други начини. Ако не се согласувате со ажурираната Политика за приватност, LG yслугата може да биде ограничена.

10. Пристап во Вашите информации 
Согласно законите во некои законодавства, имате право да побарате детали за Вашите лични информации што ги собира LGE и да извршите корекција на грешките во Вашите лични информации, или пак да се спротивставите на обработката на Вашите лични информации од оправдани причини. Ако е дозволено со законите, можно е да Ви се наплаќа мал трошок за обезбедувањето на таа услуга. Ве молиме, имајте предвид дека имаме право да ја одбиеме обработката на Вашите барања, ако се неоправдано навредливи, ако ја ставаат во опасност приватноста на другите, или ако се мошне неостварливи. Ако сакате да поднесете барање за пристап, корекција, откажување или спротивставување на обработката на Вашите лични податоци, Ве молиме контактирајте нѐ на mc.customer-service@lge.com.

11. Контактирање со LGE во врска со оваа Политика за приватност
Доколку имате прашања или коментари во врска со оваа Политика за приватност, ве молиме обратете се на mc.customer-service@lge.com.

Последно ажурирање: 22 јуни, 2017

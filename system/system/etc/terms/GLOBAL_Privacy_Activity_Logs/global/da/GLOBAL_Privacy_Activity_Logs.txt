Politik om beskyttelse af personlige oplysninger for brug af aktivitetslogge

Bemærk: Ved at give dit samtykke til nærværende politik om beskyttelse af personlige oplysninger giver du os tilladelse til at bruge dine oplysninger som beskrevet heri. Dit samtykke er frivilligt. Hvis du ikke giver dit samtykke, vil vi ikke kunne yde dig tjenester. Du vil således ikke kunne bruge tjenesten LG Device Diagnostics Report ("LG-tjeneste"). Du må på et hvilket som helst tidspunkt hente vilkårene for dit samtykke under LG-tjeneste, og du kan på et hvilket som helst tidspunkt tilbagekalde dit samtykke ved at sende en meddelelse til: mc.customer-service@lge.com

1. Indledning
LG Electronics Inc. ("LGE" eller "vi") er forpligtet til at beskytte oplysningerne fra de personer og grupper, der bruger LG-tjenesten, der er indeholdt deri. Nærværende politik om beskyttelse af personlige oplysninger fastsætter, hvordan vi indsamler, bruger og deler information, som vi indhenter som følge af din brug af tjenester, og den fastsætter især:
- Hvilke oplysninger LGE kan indhente fra dig eller LG-tjenesten;
- Hvordan LGE bruger de oplysninger, den indhenter;
- Hvornår LGE deler oplysninger med andre; og
- Hvordan du kan kontrollere LGE's brug og deling af dine oplysninger.

LG-tjenesten kan give adgang til softwareapplikationer og links til andre tjenester, der er ejet og drevet af tredjeparter, herunder udbydere af operativsystemer og andre udbydere af indhold og applikationer. Disse tredjepartstjenester dækkes ikke af nærværende politik om beskyttelse af personlige oplysninger og har deres egen politik, der gælder for indsamling, brug og deling af oplysninger i forbindelse med deres tjenester. Vi opfordrer dig til at læse disse politikker. LGE kan ikke drages til ansvar eller være erstatningspligtige over for sådanne tredjeparters praksis vedrørende beskyttelse af personlige oplysninger.

2. Hvilke oplysninger indhenter LGE?
LGE indsamler følgende oplysninger:
① Mobilenhedens status: model, softwareversion, IMEI, serienummer, IMSI, strømstatus, batteristatus, anvendelse af CPU/RAM/internt lager, gennemsnitlig anvendelsestid, resultat af selvdiagnosticering af hardware (wi-fi, Bluetooth, nærhedssensor, belysningssensor, fingeraftrykssensor osv.).
② Netværksstatus: tjenestestatus (opkald, data), signalstyrke, stationsoplysninger, opkaldshyppighed/-tidspunkt
③ Oplysninger om applikationen: listen over installerede og slettede apps, appversion, senest åbnede apps, hyppighed af/statistikker over appbrug 
④ Mobiltelefonens forbindelsesstatus: forbindelsesstatusser for wi-fi, Bluetooth, GPS, øretelefoner, batterioplader, USB og SD-kort
⑤ Fejloplysninger: fastlåst skærm, utilsigtede slukninger, afbrudte opkald, programfejl (alvorlige, undtagelse)

3. Hvordan bruger LGE de oplysninger, den indhenter?
Vi bruger oplysninger, der er indhentet fra dig, til adskillige formål, herunder:
- Til at identificere og diagnosticere mobilenheden
- Til at udføre kundeservice og administrere servicehistorik
- Til at sende pushmeddelelser
- Til at analysere service/logge/enhedshistorik for at yde forbedret kvalitet og opnå forbedret kundetilfredshed

Vi kan kombinere oplysninger, der er indhentet fra dig, herunder personlige oplysninger, med oplysninger, som du opgiver til os på anden vis, til formålene, der er i overensstemmelse med nærværende politik om beskyttelse af personlige oplysninger.

4. Deling af oplysninger
Generelt deler vi ikke oplysninger, vi modtager, med tredjeparter på baggrund af din brug af LG-tjenesten. Vær dog opmærksom på følgende tilfælde, hvor vi eventuelt deler sådanne oplysninger med følgende virksomheder:
- Tilsluttede virksomheder og datterselskaber. LGE kan kun dele personlige og ikke-personlige oplysninger (herunder enhedsoplysninger) med dens tilsluttede virksomheder og datterselskaber rundt om i verden, så længe det er nødvendigt til de formål, de blev indsamlet til. Udtrykket "tilsluttede virksomheder" eller "datterselskaber" refererer til koncernselskaber, der kan anvende LG's navn, eller som har fælles ejerskab eller kontrol, som LG CNS eller LG Electronics U.S.A., INC. ("LGEUS");
- Eksterne tjenesteudbydere. Med eksterne leverandører, som LGE af og til kan gøre brug af for at levere tjenester på dens vegne, som fx for at opfylde tjenesteanmodninger fra kunder;
- Andre parter, når det er påkrævet i henhold til lovgivningen. Som påkrævet ved retskendelse eller af andre regerings- eller retshåndhævende myndigheder for at opfylde en retlig proces eller lov;
- Andre parter i forbindelse med selskabsretlige transaktioner. I forbindelse med en virksomhedsbegivenhed, som fx fusion eller salg af hele eller en del af LGE's forretning (herunder en division eller et datterselskab), hvor LGE måtte være nødt til at videregive oplysninger til en potentiel køber og dens professionelle rådgivere;
- Andre parter, når det er nødvendigt for at beskytte vores tjeneste. For at beskytte og forsvare vores rettigheder og ejendom, bl.a. ad rettens vej;
- Andre parter, når det er med henblik på at beskytte vores brugeres personlige sikkerhed eller ejendom. For at beskytte vores brugeres eller offentlighedens personlige sikkerhed eller ejendom.

Dine personlige oplysninger må under ingen omstændigheder behandles til markedsføringsformål eller deles med tredjeparter til markedsføringsformål.

5. Udenlandske overførsler
Vi, vores tilsluttede virksomheder, datterselskaber og leverandører kan bruge oplysninger (herunder dine personlige oplysninger) i andre lande end det, hvor din enhed befinder sig, til at levere vores LG-tjeneste til dig og til ethvert andet formål, der er beskrevet i nærværende politik om beskyttelse af personlige oplysninger. Love om databeskyttelse i mange af disse lande kan muligvis ikke tilbyde det samme beskyttelsesniveau som dem i det land, hvor du befinder dig. Inden vi overfører dine personlige oplysninger, træffer vi dog foranstaltninger for at sikre, at sådanne oplysninger får det samme beskyttelsesniveau. Ved at acceptere nærværende politik om beskyttelse af personlige oplysninger giver du dit udtrykkelige samtykke til os og vores forretningsforbindelser og leverandører, så vi kan behandle dine oplysninger i alle retskredse, herunder, men ikke begrænset til, Sydkorea eller USA, i overensstemmelse med nærværende politik om beskyttelse af personlige oplysninger. 

6. I hvor lang tid vil LGE opbevare mine personlige oplysninger?
Vi vil tage rimelige skridt for at sikre, at vi opbevarer dine personlige oplysninger, så længe det er nødvendigt for os til at forsyne dig med LG-tjenesten eller til de formål, de blev indsamlet til, eller som krævet i henhold til gældende lov.

7. Sikkerhed
Vi bruger kommercielt rimelige bestræbelser på at sikre fortroligheden af dine personlige oplysninger. Dog kan vi på grund af internettets design, de konstante forandringer i den teknologiske verden og andre faktorer uden for vores kontrol ikke garantere, at kommunikationen mellem dig og vores servere bliver fri for uautoriseret adgang fra tredjeparter, eller at vi ikke bliver udsat for sikkerhedsbrud. Vi påtager os intet ansvar for videregivelse af personlige oplysninger på grund af fejl i overførsel eller tredjeparters uautoriserede eller ulovlige handlinger.

8. Beskyttelse af børns privatliv
Beskyttelse af børns privatliv er vigtigt for os. Derfor er LG-tjenesten ikke rettet mod alle under 14 år eller flertalsalderen i den relevante retskreds, og den er ikke struktureret specifikt til at tiltrække personer under 14 år. Ligeledes indsamler eller opbevarer vi ikke bevidst personlige oplysninger fra brugere, der er under 14 år. Skulle vi lære eller blive underrettet om, at vi har indsamlet oplysninger fra brugere under 14 år eller flertalsalderen i den relevante retskreds, vil vi straks slette sådanne personlige oplysninger.

9. Ændringer i LGE's politik om beskyttelse af personlige oplysninger
Nærværende politik om beskyttelse af personlige oplysninger kan opdateres af LGE fra tid til anden. Hvis vi ændrer vores politik om beskyttelse af personlige oplysninger væsentligt, oplyser vi dig herom via LG-webstedet eller på anden vis. Hvis du ikke giver dit samtykke til den opdaterede politik om beskyttelse af personlige oplysninger, vil LG-tjenesten muligvis blive begrænset.

10. Adgang til dine oplysninger
Under de love, som gælder for visse retskredse, har du ret til at anmode om detaljer om dine personlige oplysninger, som LGE indsamler, og rette unøjagtigheder i dine personlige oplysninger eller på anden måde modsætte dig behandlingen af dine personlige oplysninger, såfremt formålet er legitimt. Hvis loven tillader det, kan der opkræves et mindre gebyr for at yde dig en sådan service. Læg mærke til, at vi kan afvise at behandle dine anmodninger, hvis de er urimelige, truer andres privatlivs fred eller er yderst upraktiske. Hvis du ønsker at fremsætte en anmodning om at få adgang til, berigtige eller slette dine personlige oplysninger eller at modsætte dig behandlingen af dine personlige oplysninger, kan du kontakte os på mc.customer-service@lge.com.

11. Kontakt med LGE vedrørende nærværende politik om beskyttelse af personlige oplysninger
Hvis du har spørgsmål eller kommentarer til nærværende politik om beskyttelse af personlige oplysninger, bedes du kontakte mc.customer-service@lge.com.

Sidst opdateret: 22. juni 2017

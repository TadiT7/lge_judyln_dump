Aktivitāšu žurnālu izmantošanas Konfidencialitātes politika

Piezīme: Piekrītot šai Konfidencialitātes politikai, jūs atļaujat mums izmantot jūsu datus atbilstoši turpmāk minētajam. Jūsu piekrišana ir brīvprātīga. Taču, ja jūs nepiekrītat, mēs nevaram sniegt jums pakalpojumus, attiecīgi jūs nevarat izmantot atsevišķus LG ierīces diagnostikas ziņojumu pakalpojumus („LG pakalpojums”). Jūs varat jebkurā brīdī izgūt savas piekrišanas noteikumus LG pakalpojumu sadaļā un jebkurā brīdī varat atsaukt piekrišanu, nosūtot ziņu uz šādu e-pasta adresi: mc.customer-service@lge.com 

1. Ievads
Uzņēmums LG Electronics Inc. („LGE” vai „mēs”) ir apņēmies aizsargāt to personu un grupu informāciju, kas izmanto šajā dokumentā norādīto LG pakalpojumu. Šī Konfidencialitātes politika nosaka to, kā mēs ievācam, izmantojam un koplietojam informāciju, kuru iegūstam, kad jūs izmantojat pakalpojumus, un it īpaši tā nosaka tālāk norādītos jautājumus:
- kādu informāciju LGE var iegūt no jums vai LG pakalpojuma;
- kā LGE izmanto iegūto informāciju;
- kādos gadījumos LGE koplieto informāciju ar citiem; un
- kā jūs varat kontrolēt to, kā LGE izmanto un koplieto jūsu informāciju.

LG pakalpojums var nodrošināt piekļuvi programmatūras lietojumprogrammām un saitēm uz citiem pakalpojumiem, kas pieder un ko nodrošina trešās personas, tostarp operētājsistēmas nodrošinātāji, kā arī citi satura un lietojumprogrammu nodrošinātāji. Uz šiem trešo personu pakalpojumiem neattiecas šī Konfidencialitātes politika, un tiem ir pašiem savas politikas, kas nosaka informācijas vākšanu, izmantošanu un koplietošanu saistībā ar viņu pakalpojumiem. Mēs aicinām jūs izlasīt šīs politikas. LGE neatbild un neuzņemas atbildību par šādu trešo personu rīcību konfidencialitātes jomā.

2. Kādu informāciju LGE iegūst?
LGE ievāks šādu informāciju:
① Mobilās ierīces statuss: Modelis, programmatūras versija, IMEI, sērijas numurs, IMSI, jaudas statuss, akumulatora statuss, CPU/RAM/iekšējās krātuves lietojums, vidējais lietošanas laiks, aparatūras pašdiagnostikas rezultāti (Wi-Fi, BT, tuvuma sensors, apgaismojuma sensors, pirkstu nospiedumu sensors utt.).
② Tīkla statuss: Pakalpojuma statuss (zvani, dati), signāla stiprums, informācija par staciju, zvanu biežums/laiks.
③ Informācija par lietotnēm: Instalēto un izdzēsto lietotņu saraksts, lietotnes versija, nesen izmantotās lietotnes, lietotņu izmantošanas biežums/statistika. 
④ Mobilā tālruņa savienojuma statuss: Wi-Fi, Bluetooth, GPS, austiņas, akumulatora lādētājs, USB un SD kartes savienojuma statusi.
⑤ Informācija par kļūdām: ekrāns nereaģē, nejauši strāvas padeves traucējumi, pārtraukti zvani, lietotņu kļūdas (fatāla, izņēmums).

3. Kā LGE izmanto informāciju, ko tas iegūst?
No jums iegūto informāciju mēs izmantojam dažādiem mērķiem, tostarp:
- lai identificētu un diagnosticētu mobilo ierīci;
- lai nodrošinātu klientu apkalpošanu un pārvaldītu apkalpošanas vēsturi; 
- lai sūtītu pašpiegādes ziņojumus; 
- lai analizētu pakalpojumu/žurnālu/ierīces vēsturi un uzlabotu kvalitāti, klientu apmierinātības līmeni.

Saskaņā ar šo Konfidencialitātes politiku mēs varam kombinēt informāciju, ko iegūstam no jums, tostarp personisko informāciju, ar informāciju, ko esat mums snieguši citā veidā, iepriekš minētajos nolūkos. 

4. Informācijas koplietošana
Mēs parasti nenododam trešajām pusēm informāciju, ko saņemam no jums LG pakalpojuma lietošanas laikā. Tomēr ņemiet vērā tālāk norādītos apstākļus, kuros mēs varam šo informāciju nodot tālāk norādītajām personām.
- Filiāles un meitas sabiedrības. LGE var apmainīties ar personisko informāciju un informāciju, kas nav personiska informācija (tostarp informācija par ierīci), ar savām filiālēm un meitas sabiedrībām visā pasaulē tādā apmērā, kāds ir nepieciešams mērķiem, kuriem šāda informācija tika savākta. Termins „filiāles” vai „meitas sabiedrības” attiecas uz grupas uzņēmumiem, kuri var izmantot LG nosaukumu vai kuriem ir kopīgas īpašumtiesības vai kontrole, piemēram, LG CNS vai LG Electronics U.S.A.,INC.(„LGEUS”);
- Trešo personu pakalpojumu sniedzēji. Trešo personu tirgotājiem, kurus LGE var laiku pa laikam piesaistīt pakalpojumus sniegšanai savā vārdā, piemēram, lai izpildītu klientu apkalpošanas pieprasījumus;
- Citas likumā noteiktās personas. Saskaņā ar tiesas lēmumu vai citu valdības vai tiesībsargājošās iestādes rīkojumu, lai ievērotu juridisko procesu vai likumu;
- Citas personas, kas ir saistītas ar uzņēmuma transakcijām. Saistībā ar korporatīvo notikumu, piemēram, LGE visa uzņēmuma vai tā daļas (tai skaitā filiāles vai meitas sabiedrības) apvienošanu vai pārdošanu, ja LGE var rasties nepieciešamība izpaust informāciju potenciālajam pircējam un tā profesionālajiem konsultantiem;
- Citas personas, ja tas ir nepieciešams mūsu pakalpojumu aizsardzībai. Lai aizsargātu un aizstāvētu mūsu tiesības un īpašumu, tostarp tiesvedības ceļā.
- Citas personas, lai aizsargātu jebkuru mūsu lietotāju personīgo drošību vai īpašumu. Lai aizsargātu mūsu lietotāju vai sabiedrības personīgo drošību vai īpašumu.

Nekādā gadījumā jūsu personiskā informācija netiks apstrādāta mārketinga nolūkos, kā arī netiks koplietota ar trešajām personām mārketinga nolūkos.

5. Starptautiska informācijas pārsūtīšana
Mēs, mūsu meitas uzņēmumi, filiāles un piegādātāji var izmantot informāciju (tostarp jūsu personisko informāciju) valstīs, kas nav jūsu ierīces atrašanās valstis, saistībā ar LG pakalpojuma sniegšanu jums un citiem nolūkiem, kas norādīti šajā Konfidencialitātes politikā. Datu aizsardzības likumi daudzās no šīm valstīm var nenodrošināt tādu pašu aizsardzības līmeni, kāds ir jūsu mītnes valstī. Taču pirms jūsu personiskās informācijas pārsūtīšanas mēs veiksim pasākumus, lai nodrošinātu, ka šādai informācijai tiktu nodrošināts tāds pats aizsardzības līmenis. Piekrītot šai konfidencialitātes politikai, jūs atļaujat mums, mūsu sadarbības partneriem un piegādātājiem apstrādāt jūsu informāciju saskaņā ar konfidencialitātes politiku jebkurā jurisdikcijā, tostarp, bet ne tikai, Korejas Republikā vai Amerikas Savienotajās Valstīs.

6. Cik ilgi LGE uzglabās manu personisko informāciju?
Mēs veiksim pamatotus pasākumus, lai nodrošinātu, ka mēs saglabājam jūsu personisko informāciju tik ilgi, cik tas mums nepieciešams, lai nodrošinātu jums LG pakalpojumus, vai nolūkam, kādam tā tika ievākta, vai atbilstoši attiecināmo tiesību aktu prasībām.

7. Drošība
Mēs veicam komerciāli pamatotus pasākumus, lai aizsargātu jūsu personiskās informācijas drošību. Tomēr, ņemot vērā interneta būtību, pastāvīgi mainīgās tehnoloģijas un citus faktorus, kas nav mūsu kontrolē, mēs nevaram garantēt, ka saziņai starp jums un mūsu serveriem nesankcionēti nepiekļūs trešās personas, vai arī mēs netiksim pakļauti drošības pārkāpumiem. Mēs neuzņemamies nekādu atbildību par personiskas informācijas izpaušanu nosūtīšanas kļūdu vai trešo personu neatļautu vai nelikumīgu darbību dēļ.

8. Bērnu konfidencialitātes aizsargāšana
Bērnu konfidencialitātes aizsargāšana mums ir svarīga. Šā iemesla dēļ LG pakalpojums nav paredzēts par 14 gadiem jaunākām personām vai personām, kas ir nepilngadīgas konkrētajā jurisdikcijā, turklāt tas nav veidots, lai piesaistītu par 14 gadiem jaunākas personas vai personas. Mēs arī apzināti neapkopojam un neuzglabājam personisko informāciju par lietotājiem, kas ir jaunāki par 14 gadiem. Ja mēs uzzināsim vai tiksim informēti, ka esam ievākuši informāciju no lietotājiem, kas ir jaunāki par 14 gadiem vai ir nepilngadīgi konkrētajā jurisdikcijā, mēs nekavējoties izdzēsīsim šādu personisko informāciju.

9. LGE Konfidencialitātes politikas izmaiņas
LGE laiku pa laikam var atjaunināt šo Konfidencialitātes politiku. Ja mēs būtiski mainīsim mūsu Konfidencialitātes politiku, mēs informēsim jūs, izmantojot LG tīmekļa vietni vai citus līdzekļus. Ja jūs nepiekrītat atjauninātajai konfidencialitātes politikai, LG pakalpojumi var tikt ierobežoti.

10. Piekļūšana jūsu informācijai 
Saskaņā ar dažu jurisdikciju tiesību aktiem jums ir tiesības pieprasīt informāciju par savu personisko informāciju, ko apkopo LGE, un izlabot neprecizitātes savā personiskajā informācijā vai citādi likumīgos nolūkos iebilst pret jūsu personiskās informācijas apstrādi. Ja tiesību aktos tas ir paredzēts, var tikt iekasēta neliela maksa par šādu pakalpojumu sniegšanu. Lūdzu, ņemiet vērā, ka mēs varam atteikties apstrādāt jūsu pieprasījumus, ja tie ir nepamatoti aizskaroši, apdraud citu privātumu vai ir ārkārtīgi nepraktiski. Ja jūs vēlaties piekļūt savai personiskajai informācijai, to labot, anulēt vai iebilst pret tās apstrādi, lūdzu, sazinieties ar mums, izmantojot e-pasta adresi mc.customer-service@lge.com.

11. Sazināšanās ar LGE par šo Konfidencialitātes politiku
Ja jums ir jautājumi vai komentāri saistībā ar šo Konfidencialitātes politiku, saziņai izmantojiet e-pasta adresi mc.customer-service@lge.com.

Pēdējo reizi atjaunināts: 2017. gada 22. jūnijs

Informativa sulla privacy per l’utilizzo dei registri delle attività

Nota: Accettando la presente informativa sulla privacy, l'utente autorizza LGE a utilizzare i propri dati personali secondo le modalità descritte nel presente documento. L'utente fornisce il consenso in modo volontario. Se, tuttavia, l'utente non concederà tale consenso, LGE non potrà erogare i propri servizi; in questo caso, l'utente non potrà utilizzare determinati Servizi LG di diagnostica del dispositivo ("Servizi LG"). L'utente può visualizzare i termini del consenso in qualsiasi momento tramite i Servizi LG e può revocare il proprio consenso in qualsiasi momento scrivendo a: mc.customer-service@lge.com 

1. Introduzione
LG Electronics Inc. ("LGE" o "noi") si impegna a proteggere le informazioni contenute nei Servizi LG e relative alle persone e ai gruppi che utilizzano i Servizi LG. Nella presente informativa sulla privacy vengono delineate le modalità di raccolta, utilizzo e condivisione delle informazioni ottenute a seguito del tuo utilizzo dei servizi e, nello specifico:
- Le informazioni che LGE può ottenere direttamente da te o tramite i Servizi LG;
- In che modo LGE utilizza le informazioni ottenute;
- Quando LGE condivide le informazioni con altri; e
- In che modo puoi controllare l'utilizzo e la condivisione delle tue informazioni da parte di LGE.

I Servizi LG potrebbero fornire l’accesso alle applicazioni del software e ai collegamenti ad altri servizi di proprietà e gestiti da terze parti, inclusi provider di sistemi operativi e altri provider di contenuti e applicazioni. Questi servizi di terze parti non rientrano nell'ambito della presente informativa sulla privacy e dispongono di proprie informative che si applicano alla raccolta, all'utilizzo e alla condivisione di informazioni in relazione ai loro servizi. Ti invitiamo a leggere tali informative. LGE non è responsabile per le pratiche sulla privacy di tali terze parti.

2. Quali informazioni ottiene LGE?
LGE raccoglierà le seguenti informazioni:
① Stato del dispositivo mobile: Modello, versione del software, IMEI, numero di serie, IMSI, stato di carica, stato della batteria, utilizzo di CPU/RAM/memoria interna, tempo di utilizzo medio, risultato dell'auto-diagnostica hardware (Wi-Fi, BT, sensore di prossimità, sensore di illuminazione, sensore di impronte digitali, ecc.)
② Stato della rete: Stato del servizio (chiamate, dati), potenza del segnale, informazioni sul ripetitore, frequenza/durata delle chiamate
③ Informazioni sulle applicazioni: Lista delle applicazioni installate ed eliminate, versione delle applicazioni, applicazioni eseguite di recente, frequenza/statistiche di utilizzo delle applicazioni 
④ Stato della connessione del cellulare: Stato della connessione relativo a: Wi-Fi, Bluetooth, connettore jack per gli auricolari, caricabatterie, USB e scheda SD
⑤ Informazioni sugli errori: Schermo bloccato, spegnimenti improvvisi, interruzioni di chiamata, errori relativi alle applicazioni (fatali, eccezioni)

3. In che modo LGE utilizza le informazioni ottenute?
Utilizziamo le informazioni ottenute dall'utente per varie finalità, tra cui:
- Identificare il dispositivo mobile ed eseguire una diagnostica su di esso
- Fornire servizi alla clientela e gestire lo storico dei servizi 
- Inviare notifiche push 
- Analizzare lo storico relativo a servizi/attività/dispositivo al fine di migliorare la qualità e la soddisfazione della clientela

Potremmo combinare le informazioni ottenute direttamente da te, incluse le informazioni personali, con informazioni forniteci da te tramite altre modalità, per finalità conformi alla presente informativa sulla privacy. 

4. Condivisione delle informazioni
Generalmente non condividiamo con terze parti le informazioni ottenute a seguito del tuo utilizzo dei Servizi LG. Tuttavia, ti invitiamo a tenere presente che, nelle seguenti circostanze, potremmo condividere tali informazioni con i seguenti soggetti:
- Consociate e filiali. LGE potrebbe condividere dati personali e non personali (comprese le informazioni relative al dispositivo) con le sue consociate e filiali nel mondo per il tempo strettamente necessario alle finalità per cui sono stati raccolti. I termini 'consociate' o 'filiali' si riferiscono a società del gruppo che potrebbero utilizzare il nome LG o che hanno proprietà o controllo comuni come, ad esempio, LG CNS o LG Electronics U.S.A.,INC.("LGEUS");
- Fornitori di servizi di terze parti. Fornitori di terze parti che LGE potrebbe saltuariamente coinvolgere affinché forniscano servizi per suo conto, in modo da soddisfare le richieste del servizio clienti;
- Altre parti, se richiesto dalla legge. Come stabilito da un ordine del tribunale o da altre autorità governative o forze dell'ordine, al fine di rispettare le procedure legali o la legge;
- Altre parti, in occasione di transazioni societarie. In occasione di un evento societario, ad esempio una fusione o una vendita di tutte o parte delle attività di LGE (inclusa quella di una divisione o filiale), laddove LGE potrebbe aver bisogno di divulgare informazioni a un potenziale acquirente e ai suoi consulenti professionali;
- Altre parti, al fine di proteggere i nostri servizi Al fine di proteggere e difendere i nostri diritti e proprietà, anche attraverso procedimenti legali;
- Altre parti, al fine di proteggere la sicurezza personale o la proprietà dei nostri utenti. Al fine di proteggere la sicurezza personale o la proprietà dei nostri utenti o del pubblico.

In nessun caso i tuoi dati personali saranno trattati a scopo di marketing né saranno condivisi con terze parti a scopo di marketing.

5. Trasferimenti all'estero
Noi, le nostre consociate e filiali e i nostri fornitori potremmo utilizzare le informazioni (inclusi i tuoi dati personali) in paesi diversi da quello in cui si trova il tuo dispositivo, per poterti fornire i nostri Servizi LG e per altre finalità illustrate nella presente informativa sulla privacy. Le leggi in materia di protezione dei dati vigenti in molti di tali paesi potrebbero non offrire lo stesso livello di protezione di quelle del paese in cui ti trovi. Tuttavia, prima di trasferire le tue informazioni personali adotteremo le misure necessarie a garantire che tali informazioni godano dello stesso livello di protezione. Accettando la presente informativa sulla privacy, autorizzi espressamente noi, i nostri partner commerciali e i nostri fornitori a trattare i tuoi dati in qualsiasi giurisdizione, inclusi, a titolo esemplificativo, la Repubblica di Corea o gli Stati Uniti, in conformità alla presente informativa sulla privacy. 

6. Per quanto tempo LGE conserverà le mie informazioni personali?
LGE adotterà le misure necessarie a garantire che le informazioni personali vengano conservate per tutto il tempo necessario a fornirti i Servizi LG oppure per la finalità per cui sono state raccolte oppure in conformità con la legge applicabile.

7. Sicurezza
Attuiamo sforzi commercialmente ragionevoli per salvaguardare la riservatezza e la sicurezza delle tue informazioni personali. Tuttavia, per via della natura di Internet, della tecnologia in continua evoluzione e di altri fattori che esulano dal nostro controllo, non possiamo garantire che le comunicazioni tra l'utente e i nostri server siano esenti da accessi non autorizzati da parte di terzi o che non saremo soggetti a violazioni della sicurezza. Non ci assumiamo alcuna responsabilità per la divulgazione di informazioni personali a causa di errori nella trasmissione o di atti non autorizzati o illeciti da parte di terzi.

8. Protezione della privacy dei minori
Per noi è importante proteggere la privacy dei minori. Per questo motivo, i Servizi LG non sono rivolti a utenti di età inferiore ai 14 anni o che non siano maggiorenni nella loro giurisdizione di riferimento e non sono articolati per attrarre nello specifico utenti di età inferiore ai 14 anni. LGE, inoltre, non raccoglie o conserva deliberatamente informazioni personali relative a utenti di età inferiore ai 14 anni. Qualora dovessimo scoprire o essere informati che abbiamo raccolto informazioni relative a utenti di età inferiore ai 14 anni o non ancora maggiorenni nella loro giurisdizione di riferimento, provvederemo ad eliminare immediatamente tali informazioni personali.

9. Modifiche all’informativa sulla privacy di LGE
La presente informativa sulla privacy potrebbe essere saltuariamente aggiornata da LGE. In caso di modifiche sostanziali alla nostra informativa sulla privacy, ne sarai informato tramite il sito di LG o con altre modalità. Se non accetti l’informativa aggiornata sulla privacy, alcuni Servizi LG potrebbero non essere accessibili.

10. Accesso alle tue informazioni 
La legislazione di alcune giurisdizioni prevede che tu abbia il diritto di richiedere chiarimenti sui tuoi dati personali raccolti da LGE e di correggere eventuali errori oppure di opporti al loro trattamento per motivi legittimi. Se consentito dalla legge, potrebbe esserti addebitata una piccola commissione per tale servizio. LGE potrà rifiutarsi di dar seguito a richieste che siano ingiustificatamente offensive, danneggino la privacy di altri o che siano decisamente inattuabili. Per richiedere l'accesso, la rettifica o la cancellazione delle tue informazioni personali o per opporti al loro trattamento, ti invitiamo a contattarci all’indirizzo: mc.customer-service@lge.com.

11. Contattare LGE in merito a questa informativa sulla privacy
Per domande o commenti circa la nostra informativa sulla privacy, ti invitiamo a contattarci all’indirizzo: mc.customer-service@lge.com.

Ultimo aggiornamento: 22 giugno 2017

Үйл ажиллагааны бүртгэлийг ашиглах нууцлалын бодлого

Анхаарах зүйл: Энэхүү Нууцлалын бодлогыг зөвшөөрснөөр та бидэнд энд заасны дагуу таны мэдээллийг ашиглах зөвшөөрөл өгнө. Та зөвшөөрлөө сайн дурын үндсэн дээр өгнө. Гэхдээ хэрэв та зөвшөөрөл өгөхгүй бол бид танд үйлчилгээ үзүүлэх боломжгүй болно; энэ тохиолдолд та LG Device Diagnostics Report Services("LG Үйлчилгээ") үйлчилгээг ашиглах боломжгүй болно. Та хэдийд ч LG Үйлчилгээнээс зөвшөөрлийнхөө нөхцөлүүдийг татан авч болох бөгөөд хэдийд ч дараах хаягаар зурвас илгээж зөвшөөрлөө хүчингүй болгож болно: mc.customer-service@lge.com 

1. Оршил
LG Electronics Inc. (цаашид "LGE" эсвэл "бид" гэх) нь түүнд агуулагдах LG Үйлчилгээг хэрэглэж буй хувь хүмүүс болон бүлгүүдийн мэдээллийг хамгаалах үүрэгтэй. Энэхүү Нууцлалын бодлогоор таны үйлчилгээг ашигласнаас үүсэхэд бидний олж авах мэдээллийг хэрхэн цуглуулж, ашиглаж, хуваалцахыг тогтоох бөгөөд үүний дотор ялангуяа дараах зүйлсийг тогтооно:
- LGE танаас эсвэл LG Үйлчилгээнээс ямар мэдээлэл олж авч болох;
- LGE олж авсан мэдээллээ хэрхэн ашиглах;
- LGE мэдээллийг хэдийд бусадтай хуваалцах;
- Та LGE-ийн мэдээлэл ашиглах ба хуваалцах явцыг хэрхэн удирдаж болох.

LG Үйлчилгээ нь үйлдлийн систем нийлүүлэгч болон бусад контент ба апп нийлүүлэгч гуравдагч этгээдүүдийн эзэмшиж, ажиллуулдаг програм хангамжийн апп болон бусад үйлчилгээний холбоосуудад нэвтрэх боломжоор хангаж болно. Эдгээр гуравдагч этгээдийн үйлчилгээ энэхүү Нууцлалын бодлогын цар хүрээнд хамаардаггүй бөгөөд эдгээр үйлчилгээтэй холбоотой мэдээлэл цуглуулах, ашиглах, хуваалцахад үйлчилдэг тус тусын бодлоготой. Эдгээр бодлогыг уншиж танилцахыг танд зөвлөж байна. LGE ийм гуравдагч этгээдүүдийн нууцлалын практикийг хариуцахгүй бөгөөд үүний төлөө хариуцлага хүлээхгүй.

2. LGE ямар мэдээлэл олж авдаг вэ?
LGE дараах мэдээллийг цуглуулна:.
① Хөдөлгөөнт төхөөрөмжийн төлөв: Загвар, програм хангамжийн хувилбар, IMEI, сериал дугаар, IMSI, цэнэгийн төлөв, батарейн төлөв, CPU/RAM/дотоод хадгалах сангийн ашиглалт, дундаж ашигласан хугацаа, техник хангамжийн өөрөө оношилсон үр дүн (Wi-Fi, BT, орчмын мэдрэгч, гэрэлтүүлгийн мэдрэгч, хурууны хээ мэдрэгч г.м)
② Сүлжээний төлөв: Үйлчилгээний төлөв (дуудлага, дата), дохионы хүч, станцын мэдээлэл, дуудлагын давтамж/хугацаа
③ Апп мэдээлэл: Суулгасан, устгасан аппуудын жагсаалт, апп хувилбар, хамгийн сүүлд ажиллуулсан апп, апп ашигласан давтамж/статистик 
④ Гар утасны холболтын төлөв: Wi-Fi, Bluetooth, GPS, чихэвч, батарей цэнэглэгч, USB, болон SD картын холболтын төлөв
⑤ Алдааны мэдээлэл: Дэлгэц гацах, санаандгүй унтрах, дуудлага тасрах, апп алдаа (ноцтой, тусгай)

3. LGE олж авсан мэдээллээ хэрхэн ашиглах вэ?
Бид танаас олж авсан мэдээллээ төрөл бүрийн зорилгоор ашиглана, үүнд:
- Хөдөлгөөнт төхөөрөмжийг таних, оношлох
- Харилцагчийн үйлчилгээ үзүүлэх, үйлчилгээний түүхийг удирдах 
- Гарч ирдэг мессеж илгээх 
- Чанар, харилцагчийн сэтгэл ханамжийг дээшлүүлэхийн тулд үйлчилгээ/бүртгэл/төхөөрөмжийн түүхийг шинжлэх

Бид танаас олж авсан мэдээлэл, үүний дотор хувийн мэдээллийг энэхүү Нууцлалын бодлоготой нийцэх зорилгоор таны бусад арга замаар өгсөн мэдээлэлтэй нэгтгэж болно. 

4. Мэдээлэл хуваалцах
Бид таны LG Үйлчилгээг ашигласны үр дүнд хүлээн авах мэдээллээ гуравдагч этгээдүүдтэй ерөнхийдөө хуваалцдаггүй. Гэхдээ дараах тохиолдлуудад бид дараах хуулийн этгээдүүдтэй ийм мэдээллийг хуваалцаж болохыг анхаарна уу:
- Салбарууд. LGE цуглуулсан зорилгын хүрээнд шаардагдаж байгаа тохиолдолд дэлхий даяар байрлах салбаруудтайгаа хувийн мэдээлэл болон хувийн бус мэдээллийг (үүний дотор төхөөрөмжийн мэдээлэл) хуваалцаж болно. "Салбарууд" хэмээх нэр томьёо нь LG-ийн нэрийг ашиглаж байгаа буюу эсхүл нийтлэг өмчлөл буюу хяналттай LG CNS, LG Electronics U.S.A.,INC.("LGEUS") зэрэг бүлэг компанийг хэлнэ.
- Үйлчилгээ үзүүлэгч гуравдагч этгээдүүдтэй. LGE хэрэглэгчийн хүсэлтийг барагдуулахын тулд зарим үйлчилгээ үзүүлэхдээ өөрийгөө төлөөлүүлэхээр гэрээ байгуулсан ханган нийлүүлэгч гуравдагч этгээдэд;
- Хуулиар шаардсан тохиолдолд бусад этгээдтэй. Шүүхийн шийдвэр эсвэл бусад төр засаг эсвэл хууль сахиулах байгууллагын шаардсаны дагуу, хууль зүйн процедур эсвэл эрх зүйн шаардлагыг биелүүлэх зорилгоор;
- Корпорацийн ажил гүйлгээтэй холбоотой бусад этгээдтэй. LGE-ийн бизнесийг бүхэлд нь эсвэл хэсэгчлэн нэгтгэх эсвэл худалдах (үүний дотор салбар эсвэл хэлтсийг) зэрэг корпорацийн зохион байгуулалттай холбоотой үйл явдал гарсан тохиолдолд LGE худалдан авч магадгүй этгээд болон түүний мэргэжлийн зөвлөхүүдэд мэдээлэл өгөх шаардлагатай болж болно;
- Манай үйлчилгээг хамгаалах шаардлагатай үед бусад этгээдтэй. Өөрсдийн эрх болон өмчийг хууль зүйн процедураар хамгаалахын тулд;
- Манай хэрэглэгчдийн хувийн аюулгүй байдал эсвэл өмчийг хамгаалахын тулд бусад этгээдтэй. Өөрийн хэрэглэгчид эсвэл олон нийтийн аюулгүй байдал эсвэл өмчийг хамгаалахын тулд.

Ямар ч тохиолдолд таны хувийн мэдээллийг маркетингийн зорилгоор боловсруулах буюу эсхүл гуравдагч этгээдтэй маркетингийн зорилгоор хуваалцахгүй.

5. Гадаадад дамжуулах
Бид, манай салбар, ханган нийлүүлэгчид LG Үйлчилгээг үзүүлэхийн тулд, түүнчлэн энэхүү Нууцлалын бодлогод заасан бусад аливаа зорилгоор мэдээллийг (үүний дотор таны хувийн мэдээллийг) таны төхөөрөмж байрлаж байгаа улсаас өөр улс оронд ашиглаж болно. Эдгээр улс орны мэдээлэл хамгаалах хууль тогтоомж нь тэр болгон таны оршин суугаа улс оронтой ижил түвшний хамгаалалтаар хангадаггүй. Гэхдээ таны хувийн мэдээллийг дамжуулахаас өмнө бид ийм мэдээллийг ижил түвшний хамгаалалтаар хангах эсэхийг нягтлахын тулд тодорхой арга хэмжээ авна. Энэхүү Нууцлалын бодлогыг зөвшөөрснөөр та бидэнд болон манай бизнесийн түншүүд ба ханган нийлүүлэгчдэд энэхүү Нууцлалын бодлогын дагуу Бүгд Найрамдах Солонгос Улс эсвэл Америкийн Нэгдсэн Улс болон бусад улс оронд таны мэдээллийг боловсруулахыг илэрхий зөвшөөрнө. 

6. LGE миний хувийн мэдээллийг хэр удаан хадгалах вэ?
Бид таныг LG Үйлчилгээгээр хангахын тулд эсвэл цуглуулсан зорилгын дагуу эсвэл холбогдох хууль тогтоомжоор шаардагдсан тохиолдолд таны хувийн мэдээллийг хадгалахад анхаарч зохих арга хэмжээг авна.

7. Аюулгүй байдал
Бид таны хувийн мэдээллийн нууцлалыг хамгаалахын тулд бизнесийн хувьд боломжтой арга хэмжээг авах болно. Гэхдээ интернэтийн загвар, үргэлж өөрчлөгдөх технологи, бидний хяналтаас гадуур бусад хүчин зүйлийн улмаас бид манай сервер, та хоёрын хоорондох харилцаанд гуравдагч этгээд зөвшөөрөлгүй нэвтрэхгүй гэсэн эсвэл манай аюулгүй байдал зөрчигдөхгүй гэсэн баталгаа өгч чадахгүй. Мэдээлэл дамжуулах явцад алдаа гарсны улмаас эсвэл гуравдагч этгээдийн зөвшөөрөлгүй эсвэл хууль бус үйлдлийн улмаас хувийн мэдээлэл задрахад хүрвэл бид ямар ч хариуцлага хүлээхгүй.

8. Хүүхдийн нууцлалыг хамгаалах
Бид хүүхдийн нууцлалыг хамгаалахыг чухалчлан ажилладаг. Энэ ч үүднээс LG Үйлчилгээ 14 болон холбогдох хуулийн наснаас доош насныханд чиглээгүй бөгөөд 14-өөс доош насныхны сонирхлыг татах тусгай бүтэцгүй. Бид түүнчлэн 14-өөс доош насны хэрэглэгчдийн хувийн мэдээллийг санаатайгаар цуглуулдаггүй эсвэл хадгалдаггүй. Хэрэв бид 14 нас эсвэл тухайн улс орны хуулийн насанд хүрээгүй хэрэглэгчдийн мэдээллийг цуглуулснаа мэдэх буюу ийм мэдэгдэл хүлээн авбал тэрхүү хувийн мэдээллийг шуурхай устгах болно.

9. LGE-ийн Нууцлалын бодлогод өөрчлөлт оруулах
Энэхүү Нууцлалын бодлогод LGE зарим үед нэмэлт өөрчлөлт оруулж болно. Хэрэв бид Нууцлалын бодлогодоо бодитой өөрчлөлт оруулбал LG вебсайтаар дамжуулж эсвэл бусад арга замаар танд мэдээлнэ. Хэрэв та шинэчлэгдсэн нууцлалын бодлогыг зөвшөөрөхгүй бол, LG Үйлчилгээ хязгаарлагдаж болно.

10. Таны мэдээлэлд хандах 
Зарим улс орны хууль тогтоомжийн дагуу та LGE-ийн цуглуулдаг өөрийн хувийн мэдээллийн талаар дэлгэрэнгүй мэдээлэл хүсэж, хувийн мэдээлэлдээ байгаа буруу зөрүү мэдээллийг засах буюу эсхүл өөрийн хувийн мэдээллийг боловсруулахыг хууль ёсны зорилгоор эсэргүүцэх эрхтэй. Хэрэв хуулиар зөвшөөрсөн бол танд ийм үйлчилгээ үзүүлсний төлөө бага хэмжээний хураамж авч болно. Хэрэв таны хүсэлт үндэслэлгүй урвуулан ашигласан, бусдын хувийн нууцлалд сөргөөр нөлөөлөх, эсвэл хэрэгжүүлэхэд хэтэрхий хүндрэлтэй хүсэлт байвал бид хянан шийдвэрлэхээс татгалзаж болохыг анхаарна уу. Хэрэв та өөрийн хувийн мэдээлэлд нэвтрэх, засах, цуцлах буюу боловсруулалтыг нь эсэргүүцэх хүсэлт гаргамаар байвал бидэн лүү mc.customer-service@lge.com хаягаар хандана уу.

11. Энэхүү Нууцлалын бодлогын талаар LGE-д хандах
Хэрэв танд энэхүү Нууцлалын бодлоготой холбоотой асуулт эсвэл санал бодол байвал mc.customer-service@lge.com хаягаар хандана уу.

Сүүлд шинэчилсэн: 2017 оны 6 сарын 22

Az aktuális tartózkodási hely adatainak Helyeim általi használata

Jelen Helyeim szolgáltatás (későbbiekben csak „Szolgáltatás”) a felhasználó készülékének tartózkodási helyével kapcsolatos adatokat használja azoknak a tartózkodási helymintáknak az elemzésére, ahol a felhasználó hosszabb ideig tartózkodott, és az ilyen helyeket automatikus felismeri, vagy lehetővé teszi a felhasználó számára, hogy ilyeneket manuálisan „Helyeim” néven (pl. otthoni cím, munkahely) megjelöljön. A folyamatos mintaelemzés automatikusan megváltoztathatja a korábban megjelölt tartózkodási hely adatait. 
Annak ellenére, hogy ez a Szolgáltatás a felhasználó készülékében tárolt tartózkodási hely adatokat használja (alap adatátviteli állomás (BTS), GPS, Wi-Fi, hálózathelyek), az LGE soha nem gyűjt be vagy használ fel tartózkodási hely adatokat, és azokat csak a felhasználó készülékében használja és tárolja.
A Szolgáltatás, attól a pillanattól fogva, hogy a felhasználó elfogadja a készüléke aktuális tartózkodási helyadatainak a felhasználását, elkezdi automatikusan felismerni azokat a helyeket, ahol a felhasználó hosszabb ideig tartózkodott, és ezt addig folytatja, amíg a felhasználó le nem állítja a Szolgáltatást a megfelelő beállítás kikapcsolásával.
Azonban az LGE csak akkor használja a felhasználó aktuális tartózkodási helyadatait, ha a felhasználó bekapcsolja a készülék Google tartózkodási hely használatát engedélyező beállítást.

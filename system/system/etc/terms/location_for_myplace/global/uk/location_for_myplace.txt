Використання інформації про поточне місцезнаходження для служби «Мої місця»

Ця служба «Мої місця» («Служба») використовує інформацію про місцезнаходження пристрою користувача, щоб проаналізувати адреси розташувань, у яких користувач залишався протягом тривалого часу, і забезпечити виконання функції автоматичного розпізнавання такого місцезнаходження, або надати користувачеві можливість вручну визначити місцезнаходження як «Мої місця» (наприклад, дім, робота). Постійний аналіз розташувань дає змогу автоматично змінювати адресу раніше визначеного місця.
Хоча ця Служба використовує інформацію про місцезнаходження (через базові приймально-передавальні станції (BTS), GPS, Wi-Fi, розташування мережі (NLP)), яка зберігається в пристрої користувача, компанія LG Electronics Inc. («LGE») не збирає та не використовує інформацію про місцезнаходження користувача, а застосовує й зберігає її лише в його пристрої.
Ця Служба починає автоматично розпізнавати місця, де користувач залишався протягом тривалого часу, з моменту, коли користувач погоджується на використання інформації про поточне місцезнаходження пристрою, і доти, доки користувач не припинить користуватися Службою, вимкнувши відповідний параметр функції.
При цьому компанія LGE використовуватиме інформацію про поточне місцезнаходження користувача, лише якщо він увімкне параметр, який дає можливість використовувати службу компанії Google для визначення місцезнаходження пристрою.

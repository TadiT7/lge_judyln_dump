گزارش های فعالیت

به منظور ارتقاء تجربه کلی کاربر و بهبود عیب‌یابی دستگاه، گزارش های فعالیت ایجاد می‌شود و در دستگاه موبایل LGE شما نگهداری می‌شود. گزارش های فعالیت منحصراً در دستگاه شما نگهداری می‌شود و از طریق بی‌سیم به LGE یا هیچ شخص ثالث دیگری منتقل نمی‌شود مگر اینکه با توافق‌نامۀ دیگری طور دیگر توافق شود.

 این گزارش‌ها شامل اطلاعات زیر است:
-  وضعیت دستگاه موبایل: مدل، نسخه نرم‌افزار، IMEI، شماره شناسایی انحصاری، IMSI، وضعیت نیرو، وضعیت باتری، CPU/RAM/مصرف حافظه داخلی، میانگین زمان استفاده، نتیجه تشخیص خودکار سخت‌افزار (Wi-Fi،‏ بلوتوث، سنسور مجاورت، سنسور روشنایی، سنسور اثرانگشت،‌ و غیره)
-  وضعیت شبکه
- اطلاعات مربوط به برنامه، آمار/دفعات استفاده از برنامه
- وضعیت اتصال دستگاه موبایل شما
- اطلاعات خطا: ثابت ماندن صفحه، خاموش شدن ناخواسته، قطع تماس، خطاهای برنامه
- تنظیم دستگاه موبایل

موارد اطلاعاتی مورد دسترسی LGE ممکن است جداگانه یا به صورت ترکیبی مورد استفاده قرار گیرد. LGE از این اطلاعات برای درک بهتر نیازهای مشتریان خود، بهبود رسیدگی به مشتریان و محصولات و خدماتی که ارائه می‌دهیم استفاده می‌کند. به عنوان مثال، اطلاعات گزارش فعالیت LGE را قادر می‌سازد خطاهای شبکه، مشکلات اتصال، و اشکالات باتری را بررسی و برطرف کند.

 با کلیک کردن روی «موافقم»، رضایت می‌دهید که به LGE، و برخی از اشخاص ثالث که از طرف LGE فعالیت می‌کنند (به شرح زیر) اجازه دهید به اطلاعات گزارش فعالیت ایجاد شده در دستگاه شما دسترسی داشته باشند و از آن استفاده کنند. LGE ممکن است اطلاعات گزارش فعالیت را با اشخاص ثالث زیر به اشتراک بگذارد:
- شعب و شرکت‌های فرعی (به معنای شرکت‌هایی که توسط LGE کنترل می‌شوند یا آن را کنترل می‌کنند یا تحت کنترل یا مالکیت مشترک آن هستند)؛ و
- نمایندگان و ارائه‌دهندگان خدمات که ملزم به تعهدات رازداری هستند و فقط از طرف LGE از اطلاعات استفاده می‌کنند یا محصولات و خدمات درخواست شده را ارائه می‌دهند، یا به نحو دیگری یک تعهد قراردادی را نسبت به شما ایفا می‌کنند.
LGE در قبال رویه‌های رازداری شرکت‌های دیگر مسئولیت یا تعهدی ندارد.
همچنین LGE درخواست خواهد کرد که وقتی از خدمات پس از فروش (A/S) یا خدمات تعمیر LGE استفاده می‌کنید اطلاعات گزارش فعالیت جمع‌آوری شود. در زمان استفاده از این خدمات از شما به طور جداگانه سؤال می‌شود که آیا با این امر موافق هستید یا خیر.
گرچه بدون توجه به اینکه رضایت داده باشید یا خیر اطلاعات گزارش فعالیت در دستگاه شما ایجاد می‌شود، تا روی «موافقم» کلیک نکنید، LG به آن اطلاعات دسترسی نخواهد داشت. اگر مایل نیستید که LGE به اطلاعات گزارش فعالیت شما دسترسی داشته باشد، هر وقت بخواهید می‌توانید دسترسی به اطلاعات گزارش فعالیت خود را در تنظیمات مسدود کنید [تنظیمات – سیستم – درباره تلفن – گزارش های فعالیت]. به منظور درک این که LGE چگونه با اطلاعات شما، از جمله اطلاعات گزارش فعالیت، برخورد می‌کند، لطفاً به خط‌ مشی رازداری ما در [تنظیمات – سیستم – درباره تلفن – اطلاعات قانونی – اسناد حقوقی نرم افزار LG – خط مشی رازداری] مراجعه کنید.

هر گونه ترجمه این سند گزارش های فعالیت به منظور الزامات محلی انجام می‌شود و در صورت بروز اختلاف بین نسخه انگلیسی و غیرانگلیسی، نسخه انگلیسی این سند گزارش های فعالیت، تا حداکثر میزان مجاز توسط قانون محلی در حوزۀ قضایی شما حاکم خواهد بود.


Virkniskrár

Í því skyni að bæta heildarupplifun notenda og gera úrræðaleit tækisins skilvirkari eru virkniskrár búnar til og þær vistaðar í LG fartækinu þínu. Slíkar skrár eru aðeins geymdar í tækinu þínu og eru ekki fluttar þráðlaust til LG eða neins þriðja aðila nema um það sé samið í sérstöku samkomulagi. 

Skrárnar innihalda eftirfarandi upplýsingar: 
- Stöðu fartækisins: Gerð, hugbúnaðarútgáfa, IMEI, einkvæmt auðkenni, IMSI, ástand straums, ástand rafhlöðu, notkun CPU/RAM/innra minnis, meðal notkunartíma, niðurstöður sjálfvirkrar bilanagreiningar á vélbúnaði (Wi-Fi, BT, nándarmæli, ljósmæli, fingrafaranema, o.s.frv.) 
- Staða netkerfis
- Upplýsingar um forritið, forritanotkunar talning/tölfræði
- Staða tengingar fartækisins
- Villuupplýsingar: Frosin skjár, slokknar óviljandi á tækinu, símtöl slitna, villur í forritum
- Stillingar fartækisins

Allar upplýsingar sem LG fær aðgang að má nota, ýmist stakar eða í samanteknu formi. LGE notar upplýsingarnar til að skilja betur þarfir viðskiptavina okkar, til að bæta þjónustu okkar við viðskiptavini og vörur og þjónustu sem við bjóðum upp á. Til dæmis gera upplýsingar í virkniskrá LGE kleift að skoða og laga netkerfisvillur, tengivandamál og vandamál með rafhlöður. 

Með því að smella á „Ég samþykki“, samþykkir þú að heimila LGE og hverjum þeim þriðja aðila sem starfar í umboði LGE (eins og lýst er hér að neðan), að fá aðgang að og nota upplýsingar í virkniskránum sem tækið býr til. LGE gæti deilt upplýsingum í virkniskrám með eftirfarandi þriðju aðilum:
- Eignatengdum og dótturfélögum (með því er átt við fyrirtæki sem stjórna, er stjórnað af eða eru í sömu eigu eða undir sömu stjórn og LGE); og
- fulltrúum og þjónustuveitendum sem eru bundnir trúnaði og nota upplýsingarnar aðeins fyrir hönd LGE eða til að veita umbeðna vöru eða þjónustu, eða uppfylla á annan hátt samningsskyldu við þig.
LGE viðurkennir hvorki neina bótaábyrgð né ber ábyrgð á persónuverndarhegðun þriðja aðila.
LGE mun einnig biðja um að fá upplýsingar úr virkniskrám þegar þú notar ábyrgðarþjónustu LGE. Þegar þú notar þjónustuna verður sérstaklega spurt um hvort þú samþykkir þetta.
Þessar upplýsingar verða búnar til í tækinu þínu hvort sem þú samþykkir það eða ekki, en LG mun þó ekki fá aðgang að slíkum upplýsingum nema þú hafir smellt á „Ég samþykki“. Ef þú vilt ekki að við fáum aðgang að virkniskráaupplýsingum þínum getur þú hvenær sem er lokað fyrir aðgang okkar að virkniskráaupplýsingum í stillingunum [Stillingar – Kerfi – Um símann – Virkniskrár]. Til að skilja hvernig LGE fer almennt með upplýsingar þínar, þar með taldar virkniskráaupplýsingar, skaltu skoða persónuverndarstefnu okkar í [Stillingar – Kerfi – Um símann – Lagalegar upplýsingar – Lagaleg skjöl fyrir LG forrit – Upplýsingavernd].

Allar þýðingar á þessum virkniskrám eru gerðar til að uppfylla staðbundnar kröfur og ef í ljós kemur ósamræmi á milli ensku útgáfunnar af þessum virkniskráningum og einhverrar útgáfu á öðru tungumáli en ensku skal enska útgáfan gilda, að því leyti sem staðbundin lög í þinni lögsögu heimila.


BLUETOOTH ALACSONY ENERGIAFELHASZNÁLÁSSAL (BLUETOOTH LOW ENERGY – BLE)
EZ AZ ESZKÖZ TÁMOGATJA A BLE-T. A BLE BIZONYOS ALKALMAZÁSOK HASZNÁLATAKOR AKTIVÁLÓDIK, PL. A „Csatlakozáskezelő” HASZNÁLATAKOR. AKTIVÁLÁS UTÁN A BLE FOLYAMATOSAN PRÓBÁL MAJD CSATLAKOZNI MÁS ESZKÖZÖKHÖZ. A TELEFON NEVE („BLUETOOTH INFORMÁCIÓ”) LÁTHATÓ LESZ A CSATLAKOZÁSRA VÁRÓ KÉSZÜLÉKEN. HA NEM SZERETNÉ, HOGY BLUETOOTH INFORMÁCIÓI MEGJELENJENEK MÁS KÉSZÜLÉKEKEN, KORLÁTOZZA EZEN ALKALMAZÁSOK HASZNÁLATÁT.

Ez a Végfelhasználói szoftverlicenc megállapodás (a továbbiakban: „Licencmegállapodás”) című dokumentum a felhasználó (magánszemély vagy jogi személy) és az LG Electronics Inc. („LGE”) között létrejött szerződés. Az LGE egy Dél-Koreában bejegyzett vállalat az LG Twin Towers, 128 Yeoui-daero, Yeongdeungpo-gu, Seoul, South Korea, 07336 címen bejegyzett irodákkal, melynek tevékenysége ezen készülékre előzetesen rátöltött, illetve telepített vagy a Google Playstore-ból letölthető szoftverekre terjed ki, melyek tulajdonosa az LGE és társvállalatai. Ebbe beletartoznak a számítógépes szoftverek, és beletartozhatnak kapcsolódó adathordozók, nyomtatott anyagok, „online” vagy elektronikus dokumentumok a készülék használatára vonatkozóan („LG szoftver”). 

A készülék normál működéséhez szükséges az LG szoftver használata. A KÉSZÜLÉK VAGY AZ LG SZOFTVER HASZNÁLATÁVAL ÖN ELFOGADJA A LICENCMEGÁLLAPODÁST. HA NEM FOGADJA EL EZT A MEGÁLLAPODÁST, NE HASZNÁLJA AZ LG SZOFTVERT. Az LGE által kínált egyes alkalmazások és szolgáltatások már megtalálhatók a készüléken vagy letölthetők arra. Ezek közül több külön felhasználási megállapodás és adatvédelmi szabályzat elfogadásához kötött, és az ezen alkalmazások és szolgáltatások használatával kapcsolatos jogait és kötelezettségeit külön használati feltételeket leíró dokumentum és adatvédelmi szabályzat tartalmazza. Továbbá előfordulhat az is, hogy az LGE által biztosított egyes alkalmazások és szolgáltatások használatához regisztrálnia kell LG Service tagságra („LG fiók”) is. Ön beleegyezik és elfogadja, hogy ezen alkalmazások és szolgáltatások használatára a vonatkozó felhasználási feltételek és adatvédelmi szabályok irányadóak.

1.JOG- ÉS TULAJDONJOG-FENNTARTÓ NYILATKOZAT.
Az LGE minden olyan jogot fenntart magának, amit ez a Licencmegállapodás nem garantál kifejezetten a felhasználó számára. Az LG szoftver szerzőijogi, szellemi tulajdonra vonatkozó törvények és szerződések védelme alatt áll. Az LGE vagy társvállalatai és annak licencadói tulajdonát képezi a cím, a szerzői jog és az egyéb szellemi tulajdonra vonatkozó jogok az LG szoftver vonatkozásában. Az LG szoftvert Ön nem vásárolta meg, csak licenceli.

2.LICENC BIZTOSÍTÁSA. 
Az LGE a következő jogokat biztosítja a felhasználó számára e Licencmegállapodás minden rendelkezésének és feltételének elfogadása esetén: A felhasználó a készülékre előzetesen rátöltött, telepített vagy letöltött LG szoftver egy példányát használhatja, ahhoz hozzáférhet és azt futtathatja, kizárólag a készülék használatához szükséges mértékig.
Az LG szoftver egyes alkotóelemeit a nyílt forráskódú licenc feltételei szerint biztosítjuk. Ilyen esetben a nyílt forráskódú licenc feltételei e Licencmegállapodás egyes feltételeit hatálytalaníthatják. A nyílt forráskódú licenc részletes feltételei az eszköz ‘Beállítások – Rendszer’ menüjének Jogi nyilatkozat részében olvashatóak.

3.VÉGFELHASZNÁLÓI JOGOKAT ÉRINTŐ KORLÁTOZÁSOK. 
Az LG szoftvert ne próbálja másolni, visszafejteni, visszafordítani, elemeire bontani, vagy más módon kinyerni annak forráskódját vagy algoritmusát (kivéve akkor és abban a mértékben, amennyiben és amennyire ezt az alkalmazható törvények, a jelen korlátozás ellenére, kifejezetten lehetővé teszik), továbbá nem módosíthatja, nem tilthatja le az LG szoftver egyes funkcióit, és nem hozhat létre belőle származékos művet. Ön nem jogosult az LG szoftver bérbeadására, lízingelésére, kölcsönadására, továbblicencelésére, illetve kereskedelmi tárhelyszolgáltatások nyújtására a szoftverrel. 

4.JAVÍTÁSOK. 
Ez a Licencmegállapodás az LG szoftver azon frissítéseire, kiegészítéseire és beépülő komponenseire (ha van ilyen) érvényes, amelyeket az LGE a készülék megvásárlását követően biztosít vagy tesz elérhetővé az Ön számára, kivéve, ha az ilyen javítások mellé eltérő feltételeket kötünk ki. Az LG szoftver frissített változatának használatához először rendelkeznie kell az LG szoftver licencével, és az LGE vállalatnak el kell ismernie a javításra való jogosultságot. A javítást követően nem használhatja tovább a javításra való jogosultságának alapjául szolgáló LG szoftvert. Az LG szoftver javítása új funkciókkal egészítheti ki azt, egyes esetekben pedig törölhet egyes meglévő funkciókat.
VEGYE FIGYELEMBE, HOGY AZ LG ELECTRONICS INC. NEM VÁLLAL FELELŐSSÉGET A FRISSÍTÉS ÁLTAL OKOZOTT HIBÁKÉRT, AMENNYIBEN AZOKÉRT ÖN FELELŐS (PL. FIGYELMEN KÍVÜL HAGYTA A FRISSÍTÉSI ÚTMUTATÁST), ILLETVE, HA AZOKÉRT NEM AZ LG ELECTRONICS INC. VOLT A FELELŐS. Előfordulhat, hogy a Szoftverfrissítést az Ön hálózati szolgáltatója teszi elérhetővé, az ilyen Szoftverfrissítésekre az Ön és a szolgáltató között fennálló szerződés vonatkozik.

5.SZOFTVER TOVÁBBADÁSA.
Amennyiben továbbadja az LG szoftverhez tartozó, e Licencmegállapodásban biztosított jogokat egy harmadik személynek azon készülék értékesítése vagy továbbadása keretében, amelyhez az LG szoftver tartozik, a teljes LG szoftvert is tovább kell adnia (beleértve minden alkotórészt, adathordozókat és nyomtatott anyagokat, javításokat, valamint e Licencmegállapodást). A továbbadás módja nem lehet közvetett, például bizományi ügylet. A továbbadást megelőzően az LG szoftver végfelhasználójának el kell fogadnia a Licencmegállapodás minden előírását.

6.A GARANCIA KIZÁRÁSA. 
TUDOMÁSUL VESZI, HOGY AZ LG SZOFTVER NEM AZ ÖN EGYEDI IGÉNYEI SZERINT KÉSZÜLT. AZ LGE SEMMINEMŰ SZAVATOSSÁGOT, ILLETVE GARANCIÁT NEM VÁLLAL AZ LG SZOFTVER VAGY AZ ABBAN FOGLALT TARTALMAK ELÉRHETŐSÉGÉRE, HASZNÁLATÁRA, IDŐSZERŰSÉGÉRE, BIZTONSÁGÁRA, ÉRVÉNYESSÉGÉRE, PONTOSSÁGÁRA VAGY MEGBÍZHATÓSÁGÁRA VONATKOZÓAN, TOVÁBBÁ A HASZNÁLATUK KÖVETKEZMÉNYEI ÉS EGYÉB VONATKOZÁSAI TEKINTETÉBEN. MINDEN ELŐZETESEN RÁTÖLTÖTT, LETÖLTÖTT VAGY EGYÉB MÓDON AZ LG SZOFTVER HASZNÁLATA RÉVÉN MEGSZERZETT ANYAG AZ ÖN SAJÁT FELELŐSSÉGI KÖRÉBE TARTOZIK, ÉS KIZÁRÓLAG ÖN FELEL KÉSZÜLÉKE ILYEN ANYAGOK LETÖLTÉSÉBŐL VAGY AZ LG SZOFTVER HASZNÁLATÁBÓL FAKADÓ MINDEN MEGHIBÁSODÁSÁÉRT VAGY ADATVESZTÉSÉRT. AMENNYIBEN A KÉSZÜLÉKHEZ JÁRÓ ÍRÁSOS KIFEJEZETT KORLÁTOZOTT SZAVATOSSÁG FELTÉTELEI KÖZÖTT KÜLÖN NEM SZEREPEL, AZ LGE ÁLTAL E MOBILESZKÖZZEL BIZTOSÍTOTT VALAMENNYI SZOFTVER (LEGYEN AZ A MOBILESZKÖZRE ELŐRE RÁTÖLTÖTT, LETÖLTÖTT VAGY EGYÉB MÓDON MEGSZERZETT) JELEN FORMÁJÁBAN KERÜL BIZTOSÍTÁSRA, BÁRMINEMŰ KIFEJEZETT VAGY HALLGATÓLAGOS GARANCIAVÁLLALÁS NÉLKÜL. A LEHETŐ LEGTELJESEBB MÉRTÉKBEN A VONATKOZÓ JOGSZABÁLYOKNAK MEGFELELŐEN AZ LGE NEM VÁLLAL KIFEJEZETT VAGY VÉLELMEZETT GARANCIÁT IDEÉRTVE, DE NEM KORLÁTOZVA PÉLDÁUL A FORGALMAZHATÓSÁGRA, ADOTT CÉLRA VALÓ ALKALMASSÁGRA VAGY A JOGSÉRTÉSTŐL VALÓ MENTESSÉGRE VONATKOZÓ BELEÉRTETT GARANCIÁT. BIZONYOS JOGRENDSZEREK TILTJÁK A VÉLELMEZETT GARANCIA ÉRVÉNYESSÉGI IDEJÉNEK KIZÁRÁSÁT VAGY KORLÁTOZÁSÁT, EZÉRT A FENTI KIZÁRÁSOK ÉS KORLÁTOZÁSOK NEM FELTÉTLENÜL ÉRVÉNYESEK. SEMMIFÉLE AZ LGE VÁLLALATTÓL SZÁRMAZÓ, SZÓBELI VAGY ÍRÁSBELI JAVASLAT VAGY INFORMÁCIÓ SEM ALKALMAS JELEN, A GARANCIA KIZÁRÁSÁRA VONATKOZÓ NYILATKOZAT MÓDOSÍTÁSÁRA VAGY MÁS GARANCIA LÉTREHOZÁSÁRA.

7.HOZZÁFÉRÉS ÉS RENDELKEZÉSRE ÁLLÁS, ÉLETKOR KORLÁTOZÁS. 
Előfordulhat, hogy az LG megszakítja vagy beszünteti az LG szoftveren keresztül elérhető szolgáltatásokat, vagy felfüggeszti, esetleg korlátozza az LG szoftver egészének vagy egyes részeinek használatát, ha azt műszaki, működési, biztonsági, jogi vagy szabályozási okokból kifolyólag ésszerűen szükségesnek ítéli. Néhány LG szoftverhez kapcsolódó szolgáltatás elérhetősége az Ön külső telekommunikációs szolgáltatójának teljesítményétől függhet, amit az LGE nem képes befolyásolni. A felhasználó felelőssége minden ahhoz szükséges intézkedés megtétele, hogy hozzáférhessen az LG szoftverhez. Az LGE nem vállal felelősséget az ilyen külső tényezők által okozott veszteségekért vagy károkért.
Emellett az LG szoftver egyes funkcióihoz szükség lehet az eszköz internethez kapcsolódására, és arra a hálózati vagy az internetszolgáltató által előírt korlátozások vonatkozhatnak. A felhasználó tudomásul veszi, hogy az internet mobileszközről történő elérésének az előfizetéstől függően többletköltségei lehetnek, és az LG szoftver egyes funkcióinak használatát befolyásolhatja a készülék hardverének vagy adatelérésének típusa vagy teljesítménye.
Az LG szoftvert kizárólag 14 (tizennégy ) évesnél idősebbek használhatják, illetve kaphatnak hozzáférést. Ha elmúltál már 14 (tizennégy), de nem vagy még 18 (tizennyolc) éves, vagy ha a helyi törvények szerint még nem vagy nagykorú, az LG szoftver használatához szükséges a szüleid vagy a gondviselőd engedélye, és hogy ő elfogadja a Használati feltételeket.

8.HOZZÁJÁRULÁS AZ ESZKÖZ ÉS A HÁLÓZATI INFORMÁCIÓK HASZNÁLATÁHOZ. 
Az eszköz aktiválásakor automatikusan elküldi számunkra az eszközzel és a hálózattal kapcsolatos információkat, így a típusát, az MCC vagy az MNC kódot. Ezek az információk lehetővé teszik számunkra, hogy jobban kiszolgáljuk az országban felmerülő keresletet, megfelelő szoftverfrissítéseket biztosítsunk, támogassuk az ügyfélszolgálati műveleteket vagy a felhasználók számára elengedhetetlen terméktámogatási szolgáltatásokat. A fenti információkat felhasználhatjuk például annak meghatározására, hogy az adott országban szükség van-e további ügyfélszolgálati központokra. A készülék- és hálózati információk továbbításához készülékének internetkapcsolattal kell rendelkeznie; ez a kapcsolat szolgáltatófüggő. Ön tudomásul veszi, hogy előfizetési csomagjától függően a mobil adatkapcsolaton keresztül történő internetelérés további díjakat vonhat maga után. Emellett ezeket az információkat közvetlenül is felhasználhatjuk termékeink, szolgáltatásaink vagy technológiánk felhasználók számára történő továbbfejlesztésére, illetve ilyen célból azokat kapcsolt vállalkozásainknak továbbíthatjuk. Időnként előfordulhat külföldre történő adattovábbítás is. Adatait minden esetben az LG szabályzata szerint kezeljük. A szabályzat a következő helyen tekinthető meg: [Beállítások – Rendszer – A telefonról – Jogi információk – Az LG alkalmazások hivatalos dokumentumai].

9.HARMADIK FÉLTŐL SZÁRMAZÓ ALKALMAZÁSOK ÉS TARTALOM. 
A készülék és az LG szoftver hozzáférést és kapcsolatot biztosít harmadik fél tulajdonában lévő, illetve harmadik fél által üzemeltetett alkalmazásokhoz és egyéb szolgáltatásokhoz.
Minden olyan harmadik féltől származó alkalmazást, alkalmazási felületeket, digitális tanúsítványt, szolgáltatásokat és tartalmat, amelyhez a készülék és az LG szoftver segítségével fér hozzá, ezen harmadik felek tesznek elérhetővé az Ön számára, és kívül esnek a Licencmegállapodás hatályán. Minden harmadik féllel folytatott üzleti kapcsolata kizárólag Önre és az adott szolgáltatóra tartozik, és ezekre adott esetben a szolgáltató saját használati feltételei, illetve adatvédelmi szabályai vonatkoznak. Javasoljuk, hogy olvassa el ezeket a dokumentumokat, bár azok tartalmáért nem vagyunk felelősek.
Nem vállalunk semmilyen felelősséget harmadik felek által nyújtott alkalmazásokért, alkalamzási felületekért, digitális tanúsítványokért, szolgáltatásokért vagy tartalomért, valamint az LGE NEM VÁLLAL FELELŐSSÉGET AZ INFORMÁCIÓK BÁRMINEMŰ NYILVÁNOSSÁ TÉTELÉÉRT VAGY EGYÉB KÜLSŐ GYAKORLATÉRT.

10.KÁRTÉRÍTÉSI FELELŐSSÉG KORLÁTOZÁSA. 
AZ LGE NEM FELELŐS SEMMILYEN, AZ LG SZOFTVER HASZNÁLATÁBÓL VAGY A HASZNÁLATRA VALÓ KÉPESSÉG HIÁNYÁBÓL FAKADÓ VAGY AZZAL KAPCSOLATOSAN BEKÖVETKEZŐ KÁROKÉRT. UGYANEZ ÉRVÉNYES A HARMADIK FÉL ÁLTAL KÍNÁLT ALKALMAZÁSOKRA, AZOK TARTALMÁRA, ILLETVE HIVATKOZÁSAIRA, BELEÉRTVE, DE NEM KIZÁRÓLAG A HIBÁK, KIHAGYÁSOK, MEGSZAKADÁSOK, HIÁNYOSSÁGOK, MŰKÖDÉSI VAGY ÁTVITELI KÉSEDELMEK, VÍRUSOK, VONALHIBÁK ÁLTAL OKOZOTT KÁROKAT, TOVÁBBÁ MINDEN MÁS KÖZVETLEN VAGY KÖZVETETT, KÜLÖNLEGES, JÁRULÉKOS, MINTASZERŰ VAGY KÖVETKEZMÉNYEKBŐL EREDŐ KÁROKAT, MÉG ABBAN AZ ESETBEN IS, HA AZ LGE VÁLLALATOT EZEN KÁROK LEHETŐSÉGÉRŐL ELŐZETESEN TÁJÉKOZTATTÁK. EGYES JOGHATÓSÁGOK NEM ENGEDÉLYEZIK A KÖVETKEZMÉNYEKBŐL EREDŐ VAGY JÁRULÉKOS KÁRTÉRÍTÉSRE VALÓ KÖTELEZETTSÉG KIZÁRÁSÁT VAGY KORLÁTOZÁSÁT; EZ ESETBEN A FENTI KORLÁTOZÁSOK VAGY KIZÁRÁSOK ÖNRE NEM VONATKOZNAK. AZ ELŐZŐEKTŐL FÜGGETLENÜL AZ LGE AZ ÖN IRÁNYÁBAN FENNÁLLÓ TELJES KÖRŰ KÁRFELELŐSSÉGE MINDEN VESZTESÉG, KÁR ÉS JOGALAP TEKINTETÉBEN, NEM KIZÁRÓLAGOSAN BELEÉRTVE A SZERZŐDÉSEN, POLGÁRI JOGI FELELŐSSÉGEN VAGY EGYÉB MEGFONTOLÁSON ALAPULÓ ESETEKET, A KÉSZÜLÉK, AZ AZON LÉVŐ LG SZOFTVER ÉS HARMADIK FÉL ÁLTAL BIZTOSÍTOTT ALKALMAZÁSOK HASZNÁLATÁBÓL EREDŐEN NEM HALADHATJA MEG A SZÁZ DOLLÁRT (100 $). A FENTI KORLÁTOZÁSOK, KIZÁRÁSOK ÉS MENTESÍTÉSEK - BELEÉRTVE A 6., 9. ÉS 10. PONTOT - AZ IRÁNYADÓ JOGBAN MEGENGEDETT LEGTELJESEBB MÉRTÉKIG ÉRVÉNYESÜLNEK, ABBAN AZ ESETBEN IS, HA BÁRMELY JOGORVOSLAT EZÁLTAL OKAFOGYOTTÁ VÁLIK.

11.IRÁNYADÓ JOG; VITARENDEZÉS (NEM VONATKOZIK AZ USA-BELI LAKOSOKRA).
(a)Leszámítva azokat az eseteket, amikor és amilyen mértékben azt a helyi jogszabályok tiltják, az e Licencmegállapodásból eredő, illetve azzal kapcsolatosan felmerülő vitákat, beleértve a használati feltételek létezésével, érvényességével vagy megszűnésével kapcsolatos kérdéseket is, a felek: (i) a Koreai Kereskedelmi Választottbíróság elé utalják és annak szabályai szerint rendezik (ezeket a szabályokat ez a rendelkezés hivatkozásként tartalmazza), (ii) ahol a választott bírák száma egy, (iii) a választottbíróság székhelye vagy jogi helyszíne Szöul, Dél-Korea, (iv) a választottbíróság nyelve angol (v) a szerződés vonatkozásában az irányadó jog a Koreai Köztársaság anyagi joga. 
(b)A helyi jogszabályok által megkövetelt mértékben, hogy a választottbíróság a vitarendezés érvényes és jogerős eszköze lehessen akár fogyasztókkal szemben is, (i) az ügyet az adott ország leginkább prominens választottbírósági testülete elé kell utalni („Helyi választottbírósági szabályok”),és (iii) az adott ország fővárosában kell eljárni.
(c)Az LGE vállalattal fennálló jogvitákat egyenként rendezik a felek, és azok nem vonhatók össze más felek követeléseivel és jogvitáival.

12.MEGSZŰNÉS. 
Ez a Licencmegállapodás megszűnéséig marad érvényben. A felhasználó Licenchez kapcsolódó jogai automatikusan, az LGE részéről érkező értesítés nélkül megszűnnek, ha e Licencmegállapodás bármely rendelkezését megszegi. Továbbá az LGE saját belátása szerint felfüggesztheti vagy megszüntetheti a Licencmegállapodáshoz köthető szolgáltatások bármelyikét. Továbbá fenntartjuk a jogot a Licencmegállapodás tetszőleges időben való módosítására (beleértve korlátozás nélkül a Licencmegállapodáshoz köthető funkciók korlátozását vagy megszüntetését). Amint ez a Licencmegállapodás érvényét veszti, a felhasználó köteles felhagyni az LG szoftver és a készülék használatával. A felhasználó a Licencmegállapodást felmondhatja azáltal, hogy részben vagy egészben törli az LG szoftvert, ugyanakkor tudomásul veszi, hogy egyes LG szoftverek véglegesen telepítve vannak mobilkészülékén és azok nem törölhetők. A Licencmegállapodáson végzett bármilyen változtatás vagy az egyes, a Licencmegállapodással kapcsolatos szolgáltatások felfüggesztése vagy megszüntetése miatt nem terhel minket felelősség.

13.IRÁNYADÓ NYELV. 
E Licencmegállapodás minden fordítása a helyi követelmények szerint készült, és az angol, illetve nem angol verziók közötti vita esetén a Licencmegállapodás angol nyelvű verziója az irányadó az Ön országának helyi jogszabályai által nem tiltott mértékben.

14.EXPORTKORLÁTOZÁS. 
A felhasználó tudomásul veszi, hogy az LG szoftverek több országban exportkorlátozás alá esnek. Vállalja az LG szoftverekre vonatkozó összes nemzetközi vagy nemzeti jogszabály betartását, beleértve az összes irányadó exportkorlátozási jogszabályt.

15.TELJES MEGÁLLAPODÁS; ELVÁLASZTHATÓSÁG; VEGYES RENDELKEZÉSEK. 
Ez a Licencmegállapodás képezi a felhasználó az LGE közötti teljes megállapodást az LG szoftverrel kapcsolatban, és hatálytalanítja az összes korábbi vagy egyidejű szóbeli vagy írásbeli kommunikációt, javaslatot és állítást az LG szoftver, illetve bármely más, az e Licencmegállapodás által lefedett téma vonatkozásában. Ha megállapítást nyer e Licencmegállapodás bármely rendelkezésének semmissége, érvénytelensége, végrehajthatatlansága vagy jogellenessége, a többi rendelkezés továbbra is teljes mértékben érvényben és hatályban marad. Frissítések letöltése az LG szoftver hozzáférése és használata készüléke adatkapcsolatától függ. Bármilyen jellegű, a készülék adatkapcsolat funkciójából eredő költség megtérítéséért Ön a felelős, beleértve, de nem kizárólag a külső szolgáltató által Ön felé számlázott adatfelhasználást és átviteli költségeket, valamint a roaming szolgáltatásért fizetendő díjat a mobilkészülék külföldi használata esetében.
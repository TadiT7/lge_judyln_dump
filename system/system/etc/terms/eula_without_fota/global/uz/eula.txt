BLUETOOTH QUYI ENERGIYA (BQE)
BU QURILMA BQE-NI YOQISHI MUMKIN. SIZ “Ulash menejeri” KABI MA’LUM ILOVADAN FOYDALANGANINGIZDA BQE FAOLLASHTIRILADI. FAOLLASHTIRILGANDAN KEYIN, BQE HAMMA VAQT BOSHQA QURILMALARGA ULANISHGA HARAKAT QILADI. ULANISHGA URINILAYOTGANDA SIZNING TAYINLANGAN TELEFONINGIZ NOMINI (“BLUETOOTH MA’LUMOTLARI”) BOSHQA QURILMADA KO’RISH MUMKIN. AGAR SIZ BLUETOOTH MA’LUMOTLARINGIZNI BOSHQA QURILMALARDA KO’RSATILISHINI XOHLAMSANGIZ, BUNDAY ILOVALARDAN FOYDALANISHINGIZNI CHEKLAB QO’YING.

Ushbu Yakuniy foydalanuvchi Litsenziya kelishuvi (bundan buyon - "YFLK") ushbu qurilmaga avvaldan yuklab qo'yilgan yoki yuklab olinishi mumkin bo'lgan hamda LGE, uning sho'ba kompaniyalari va litsenziarlari tomonidan egalik qilinadigan, Google Playstore, LGE yangilash markazi va boshqa ilova do'konlaridan yuklab olinishi mumkin bo'lgan va o'z ichiga kompyuter dasturiy ta'minotini oluvchi va tegishli media, sizning qurilmadan foydalanishingiz bilan bog'liq bo'lgan chop qilingan materiallar, "onlayn" yoki elektron hujjatlarni o'z ichiga olishi dasturiy ta'minot va ilovalar (bundan buyon - "LG Dasturiy ta'minoti") siz (jismoniy yoki yuridik shaxs) bilan Janubiy Koreyada ro'yxatga olingan, ro'yxatga olingan ofisi LG Twin Towers, 128 Yeoui-daero, Yeongdeungpo-gu, Seul 07336, Koreya Respublikasi bo'lgan LG Electronics Inc. ("LGE") o'rtasidagi yuridik kelishuvdir. 

Bu qurilma normal ishlashi uchun LG Dasturiy ta'minotidan foydalanishni talab qiladi. QURILMA YOKI LG DASTURIY TA'MINOTIDAN FOYDALANISH ORQALI SIZ USHBU YFLK-GA O'Z ROZILIGINGIZNI BILDIRASIZ. AGAR SIZ USHBU SHARTLARNI QABUL QILMASANGIZ, LG DASTURIY TA'MINOTIDAN FOYDALANMANG. LGE tomonidan taqdim etiladigan ayrim ilovalar va xizmatlar ushbu qurilma bilan birga berilishi yoki unga yuklab olinishi mumkin. Ularning ko'pchiligi ularning alohida foydalanish shartlari va maxfiylik siyosatlariga rozi bo'lishingizni talab qiladi va o'sha shartlar va maxfiylik siyosatlarida sizning shunday ilovalar va xizmatlardan foydalanishga nisbatan huquqlaringiz va majburiyatlaringiz belgilab beriladi. LGE tomonidan taqdim etiladigan ayrim ilova va xizmatlardan foydalanish uchun sizdan yana LG Xizmati a'zoligiga ("LG hisob qaydnomasi") ro'yxatdan o'tish talab qilinishi mumkin. Siz shunday ilovalar va xizmatlardan foydalanishingizga nisbatan tegishli shartlar va maxfiylik siyosatlarining qo'llanilishini tan olasiz va bunga o'z roziligingizni bildirasiz.

1.HUQUQLAR VA MULKCHILIKNING SAQLANISHI.
LGE ushbu YFLK-da sizga yaqqol tarzda taqdim etilmagan barcha huquqlarni o'zida saqlab qoladi. LG Dasturiy ta'minoti mualliflik huquqlari va boshqa aqliy mulkchilik to'g'risidagi qonunlar va shartnomalar tomonidan himoya qilinadi. LGE, uning sho'ba kompaniyalari yoki litsenziarlari LG Dasturiy ta'minotga nisbatan mulkchilik huquqlari, mualliflik huquqi va boshqa aqliy mulkchilik huquqlariga ega bo'ladilar. LG Dasturiy ta'minoti sotilmaydi, balki litsenziya asosida taqdim etiladi.

2.LITSENZIYANING TAQDIM ETILISHI. 
Sizning ushbu YFLK barcha shartlariga amal qilishingiz sharti bilan LGE sizga quyidagi huquqlarni taqdim etadi: Siz LG Dasturiy ta'minotining ushbu qurilmaga avvaldan yuklab qo'yilgan, o'rnatilgan yoki yuklab olingan bitta nusxasini faqat qurilmadan foydalanishingiz uchun zarur bo'lgan darajada foydalanishingiz, kirishingiz va ishga tushirishingiz mumkin.
LG dasturiy ta'minotining ayrim komponentlari ochiq kodli dasturlar litsenziyasi shartlari asosida taqdim etiladi. Bunday hollarda ochiq kodli dasturlar litsenziyasi qoidalari ushbu YFLK-ning ayrim shartlarining o'rniga qo'llanilishi mumkin. Ochiq kodli dasturlar litsenziyasiga tegishli ma'lumotlarni qurilmangizning ‘Sozlamalar – Tizim’ menyusidagi Huquqiy bildirishnoma bo'limida ko'rishingiz mumkin.

3.YAKUNIY FOYDALANUVCHI HUQUQLARIDAGI CHEKLANISHLAR. 
Sizning LG Dasturiy ta'minotidan nusxa olishingiz, uni qayta yaratishingiz, dekompilyatsiya qilishingiz, qismlarga ajratishingiz yoki boshqa tarzda uning kodlarini yoki algoritmlarini olishga urinishingiz (bunday cheklanishga qaramasdan bunday faoliyatga tegishli qonunlar orqali ruxsat berilgan hollardan tashqari va faqat ruxsat berilgan darajada) yoki LG Dasturiy ta'minotining istalgan xususiyatini moslashtirishingiz yoki o'chirishingiz yoki LG Dasturiy ta'minoti asosida hosilaviy ishlarni yaratishingiz mumkin emas. Sizning LG Dasturiy ta'minotini ijaraga berishingiz, litsenziya asosida berishingiz yoki LG Dasturiy ta'minoti bilan tijoriy xosting xizmatlarini ko'rsatishingiz mumkin emas. 

4.YANGILANISHLAR. 
Ushbu YFLK siz qurilmangizni olgan sanadan keyin LGE sizga taqdim etishi yoki siz uchun mavjud qilib qo'yishi mumkin bo'lgan LG Dasturiy ta'minoti yangilanishlari, qo'shimchalari va qo'shimcha komponentlari (agar mavjud bo'lsa) uchun qo'llaniladi. Yangilanish sifatida taniluvchi LG Dasturiy ta'minotidan foydalanish uchun siz avvalo LGE tomonidan yangilanish huquqiga ega bo'lgan sifatida tan olinuvchi LG Dasturiy ta'minoti litsenziyasiga ega bo'lishingiz kerak. Yangilagandan keyin siz yangilash huquqingiz uchun asos bo'lgan LG Dasturiy ta'minotidan boshqa foydalana olmay qolishingiz mumkin. LG Dasturiy ta'minoti yangilanishi yangi funksiyalarni ba ayrim hollarda mavjud funksiyalarni o'chirishi mumkin.
SHUNI YODDA TUTINGKI, XATOLIKKA SIZ TOMONINGIZDAN YO'L QO'YILGANDA (MASALAN, YANGILANISH BO'YICHA KO'RSATMALARGA AMAL QILMASLIK) YOKI LG ELECTRONICS INC. E'TIBORSIZ QOLDIRILGAN BO'LSA, LG ELECTRONICS INC. YANGILANISHLAR UCHUN HECH QANDAY JAVOBGARLIK YOKI MAS'ULIYATNI O'Z ZIMMASIGA OLMAYDI. Ayrim cheklangan hollarda Dasturiy ta'minot yangilanishi sizga faqat tarmoq operatoringiz tomonidan taqdim etiladi; va shunday Dasturiy ta'minot yangilanishi sizning tarmoq operatoringiz bilan kelishilgan munosabatingiz bilan boshqariladi.

5.DASTURIY TA'MINOTNI O'TKAZISH.
Agar siz LG Dasturiy ta'minoti o'rnatilgan qurilmani sotish yoki o'tkazish bilan bog'liq ravishda bu yerda taqdim etilgan LG Dasturiy ta'minotiga nisbatan YFLK huquqlarini boshqa tomonga o'tkazayotgan bo'lsangiz, o'tkazish LG Dasturiy ta'minotining barcha qismlarini (jumladan, tarkibiy qismlari, media va chop qilingan materiallar, barcha yangilanishlar, ushbu YFLK) o'z ichiga olishi kerak. O'tkazish yuklarni berish kabi bilvosita bo'lmasligi kerak. O'tkazishdan avval LG Dasturiy ta'minotini qabul qiluvchi yakuniy foydalanuvchi YFLK-ning barcha shartlariga rozi bo'lishi kerak.

6.KAFOLATLARNING RAD QILINISHI. 
SIZ LG DASTURIY TA'MINOTINING O'ZINGIZNING SHAXSIY TALAB(LAR)INGIZGA JAVOB BERISH UCHUN ISHLAB CHIQILMAGANLIGINI TAN OLASIZ. LGE LG DASTURIY TA'MINOTI YOKI UNDA MAVJUD BO'LGAN HAR QANDAY TARKIBLAR YOKI ULARDAN FOYDALANISH NATIJALARINING MAVJUDLIGI, ULARDAN FOYDALANILISHI, VAQTIDALIGI, XAVFSIZLIGI, ISHONCHLILIGI YOKI ANIQLIGI BO'YICHA YOKI UNDA MAVJUD BO'LGAN HAR QANDAY TARKIBLARGA NISBATAN BOSHQA HECH QANDAY KAFOLATLAR BERMAYDI YOKI BAYONOTLAR QILMAYDI. AVVALDAN YUKLAB QO'YILGAN, YUKLAB OLINGAN YOKI LG DASTURIY TA'MINOTIDAN FOYDALANISH ORQALI BOSHQA TARZDA OLINGAN HAR QANDAY MATERIALGA KIRISH O'Z IXTIYORINGIZ BILAN VA XATARLARNI O'Z ZIMMANGIZGA OLGAN HOLDA AMALGA OSHIRILADI VA BUNDAY MATERIALNI YUKLAB OLISH YOKI BUNDAY MATERIALDAN FOYDALANISH NATIJASIDA QURILMANGIZNING HAR QANDAY SHIKASTLANISHI YOKI MA'LUMOTLARINGIZNING YO'QOTILISHI UCHUN YOLG'IZ O'ZINGIZ JAVOBGAR HISOBLANASIZ. LGE TOMONIDAN USHBU MOBIL QURILMA BILAN BIRGA BERILGAN BARCHA DASTURIY TA'MINOT (MOBIL QURILMAGA AVVALDAN O'RNATILGAN, YUKLAB OLINGAN YOKI BOSHQA TARZDA OLINGAN) HECH QANDAY YAQQOL IFODALANGAN YOKI NAZARDA TUTILGAN KAFOLATLARSIZ "SHUNDAYLIGICHA" VA "MAVJUDLIGICHA" ASOSDA TAQDIM ETILADI, QURILMANGIZ BILAN BIRGA YAQQOL IFODALANGAN CHEKLANGAN KAFOLAT BERILGAN HOLLAR BUNDAN MUSTASNO. LGE AMALDAGI QONUNCHILIKDA RUXSAT BERILGAN MAKSIMAL DARAJADA HAR QANDAY NAZARDA TUTILGAN YOKI KO'ZDA TUTILGAN KAFOLATLARNI, JUMLADAN SOTISH UCHUN YAROQLILIGI, MA'LUM MAQSADLAR UCHUN MOSLIGI, QONUNLARNING BUZILMASLIGI YOKI BOSHQALARNING HUQUQLARINING BUZILMASLIGIGA OID KAFOLATLARNI RAD QILADI. AYRIM YURISDIKSIYALAR NAZARDA TUTILGAN KAFOLATLARNING AMAL QILISH MUDDATIGA NISBATAN ISTISNOLAR YOKI CHEKLANISHLARGA RUXSAT BERMAYDI, SHUNING UCHUN YUQORIDAGI CHEKLANISHLAR YOKI ISTISNOLAR QO'LLANILMASLIGI MUMKIN. SIZ TOMONINGIZDAN LGE-DAN OG'ZAKI YOKI YOZMA SHAKLDA OLINGAN HECH QANDAY MASLAHAT YOKI MA'LUMOT USHBU KAFOLATLARNING RAD QILINISHINI O'ZGARTIRMAYDI YOKI YANGI KAFOLAT YARATMAYDI.

7.KIRISH VA MAVJUDLIK; YOSH BO'YICHA CHEKLANISH. 
LG biz texnik, foydalanish, xavfsizlik, yuridik yoki huquqiy sabablarga ko’ra oqilona zaruriyat deb topgan hollarda LG Dasturiy ta'minot orqali foydalaniladigan xizmatlarni uzib qo'yishi yoki ko'rsatishni to'xtatishi yoki LG Dasturiy ta'minoti yoki uning bir qismidan foydalanishni to'xtatishi yoki cheklab qo'yishi mumkin. Ayrim LG Dasturiy ta'minotiga bog'liq bo'lgan xizmatlardan foydalanishning mumkinligi LGE ta'sir ko'rsatishi mumkin bo'lmagan boshqa telekommunikatsiya operatorining ishiga bog'liq bo'lishi mumkin. LG Dasturiy ta'minotidan foydalanish uchun zarur bo'lgan barcha tadbirlarni ko'rishga o'zingiz javobgar hisoblanasiz. Shunday tashqi omillar sizga yetkazishi mumkin bo'lgan har qanday yo'qotish yoki zararlar uchun LGE hech qanday javobgarliki o'z zimmasiga olmaydi.
Bundan tashqari LG Dasturiy ta'minotining ayrim xususiyatlari qurilmangizdan Internetga kirish imkoniyatiga ega bo'lishini talab qilishi va ularga nisbatan tarmoq yoki internet operatoringiz tomonidan cheklanishlar qo'yilishi mumkin. Siz mobil tarmoq orqali internetga kirish uchun tarif rejangizga bog'liq ravishda qo'shimcha to'lovlar olishi mumkinligi va LG Dasturiy ta'minotining ayrim xususiyatlaridan foydalanishingizga qurilmangiz apparat vositalarining mosligi va ishlashi yoki ma'lumotlarga kirish imkoniyati ta'sir ko'rsatishi mumkinligini tan olasiz.
LG Dasturiy ta'minotidan foydalanish yoki unga kirish uchun siz kamida 14 (o'n to'rt) yoshda bo'lishingiz kerak. Agar sizning yoshingiz kamida 14 (o'n to'rt) da, biroq 18 (o'n sakkiz) dan yoki tegishli yurisdiksiyadagi balog'at yoshidan kichik bo'lsa, LG Dasturiy ta'minotidan foydalanish va ushbu YFLK ni qabul qilish uchun ota-onangiz yoki huquqiy vasiyingizning ruxsatiga ega bo'lishingiz kerak.

8.QURILMA VA TARMOQ MA'LUMOTLARIDAN FOYDALANISHGA ROZILIK. 
Qurilma faollashtirilishi bilan model nomi, MMK yoki MTK singari qurilma va tarmoq ma'lumotlari avtomatik ravishda bizga yuboriladi. Bu ma'lumotlar bizga mamlakatingizdagi talablarga yaxshiroq javob berish, mos dasturiy ta'minot yangilanishlari bilan ta'minlash, mijozlarni qo'llab-quvvatlash operatsiyalari yoki siz uchun muhim bo'lishi mumkin bo'lgan boshqa har qanday mahsulotni qo'llab-quvvatlash xizmatlari kabi xizmatlarni yaxshilash uchun foydalanilishi mumkin. Masalan, biz yuqoridagi ma'lumotlardan mamlakatingizning qo'shimcha xaridorlarni qo'llab-quvvatlash markazini talab qilishini aniqlash uchun foydalanishimiz mumkin. Qurilma va tarmoq ma'lumotlarini bu uzatish qurilmangizning internetga ulangan bo'lishini talab qiladi va ularga nisbatan tarmoq yoki internet provayderingiz qo'ygan cheklanishlar qo'llanilishi mumkin.  Siz mobil tarmog'ingiz orqali internetga kirishning tarif rejangizga bog'liq ravishda qo'shimcha to'lovlar olinishiga sabab bo'lishi mumkinligini tan olasiz. Bundan tashqari biz mahsulotlarimiz, xizmatlarimiz yoki texnologiyalarimizni yaxshilash uchun bu ma'lumotlardan bevosita foydalanishimiz yoki filiallarimizga o'tkazishimiz mumkin. Vaqti-vaqti bilan bu ma'lumotlar xalqaro chegaralar bo'ylab va mamlakatingiz tashqarisiga uzatilishi mumkin. Hamma vaqt sizning ma'lumotlaringizdan quyidagida ko'rish mumkin bo'lgan LG siyosatiga ko'ra foydalaniladi: [Sozlamalari – Tizim – Telefon haqida – Yuridik ma'lumot – LG Dasturiy ta'minoti uchun yuridik hujjatlar].

9.UCHINCHI TOMON ILOVALARI VA TARKIB. 
Qurilma va LG Dasturiy ta'minoti ilovaga kirish va boshqalar tomonidan egalik qilinadigan va boshqariladigan xizmatlarga ulanish bilan ta'minlaydi.
Siz qurilma va LG dasturiy ta'minoti orqali kiradigan har qanday uchinchi tomon ilovalari, ilova interfeyslari, raqamli guvohnomalar, xizmatlar va tarkib ana shu uchinchi tomonlar orqali amalga oshiriladi va ular mazkur YFLK doirasidan tashqarida amalga oshiriladi. Sizning boshqa ta'minotchilar bilan bitimlaringiz faqat siz bilan tegishli ta'minotchi o'rtasida amal qiladi va ularga nisbatan ta'minotchining o'zining shartlari va maxfiylik siyosati qo'llanilishi mumkin. Garchi biz ularning tarkiblari uchun javobgar bo'lmasak ham, sizga ushbu hujjatlarni o'qib chiqishni tavsiya qilamiz.
Biz uchinchi tomon ta’minotchilari taqdim etgan ilovalar, ilova interfeyslari, raqamli guvohnomalar, xizmatlar yoki kontent uchun hech qanday javobgarlikni qabul qilmaymiz va BOSHQA HAR QANDAY UCHINCHI TOMON TA’MINOTCHILARNING MA’LUMOTLARNI HAR QANDAY OSHKOR QILISHLARI YOKI BOSHQA HAR QANDAY AMALIYOTLARI UCHUN LGE HAR QANDAY JAVOBGARLIKNI RAD QILADI.

10.JAVOBGARLIKLARNING CHEKLANISHI. 
HATTOKI KOMPANIYA BUNDAY ZARARLARNING BO'LISHI MUMKINLIGI TO'G'RISIDA XABARDOR QILINGAN BO'LSA HAM, HAR QANDAY HOLATDA LGE LG DASTURIY TA'MINOTI YOKI BOSHQALARNING ILOVALARI, ULARNING TARKIBI VA ULANMALARIDAN FOYDALANISHDAN KELIB CHIQUVCHI YOKI FOYDALANISHGA BOG'LIQ BO'LGAN HAR QANDAY ZARARLAR, JUMLADAN XATOLAR, TUSHIRIB QOLDIRISHLAR, UZILIB QOLISHLAR, NUQSONLAR, ISHLASH YOKI O'TKAZISHDAGI KECHIKISHLAR, VIRUSLAR, LINIYADAGI XATOLIKDAN KELIB CHIQUVCHI YOKI ULAR BILAN BOG'LIQ BO'LGAN ZARARLAR VA BOSHQA BARCHA BEVOSITA, BILVOSITA QO'SHIMCHA, HAQIQIY ZARARLAR UCHUN SIZ YOKI BOSHQA HAR QANDAY TOMON OLDIDA JAVOBGARLIKNI O'Z ZIMMASIGA OLMAYDI. AYRIM YURISDIKSIYALAR TASODIFIY YOKI BEVOSITA ZARARLARGA NISBATAN ISTISNOLAR YOKI CHEKLANISHLARGA RUXSAT BERMAYDI, SHUNING UCHUN YUQORIDAGI CHEKLANISHLAR YOKI ISTISNOLAR SIZGA NISBATAN QO'LLANILMASLIGI MUMKIN. YUQORIDA AYTILGANLARGA QARAMASDAN QURILMA, UNING LG DASTURIY TA'MINOTI VA BOSHQALARNING ILOVALARIDAN FOYDALANISHINGIZDAN KELIB CHIQUVCHI SIZNING BARCHA YO'QOTISHLARINGIZ, ZARARLARINGIZ VA DA'VO SABABLARI, JUMLADAN SHARTNOMA, FUQAROLIK HUQUQLARINING BUZILISHI YOKI BOSHQALAR ASOSIDAGI YO'QOTISHLARINGIZ, ZARARLARINGIZ VA DA'VO SABABLARI UCHUN LGE-NING SIZNING OLDINGIZDAGI JAMI JAVOBGARLIGI YUZ AQSH DOLLARIDAN ($100) OSHMASLIGI KERAK. YUQORIDAGI CHEKLANISHLAR, ISTISNOLAR VA JAVOBGARLIKLARNI RAD QILISHLAR, JUMLADAN, 6, 9 VA 10-BO’LIMLAR HATTOKI BIROR VOSITA O’Z MAQSADIGA ERISHMAGAN HOLLARDA HAM AMALDAGI QONUNLARDA YO’L QO’YILADIGAN MAKSIMAL DARAJADA QO’LLANILADI.

11.BOSHQARUVCHI QONUNLAR; BAHSLARNI HAL QILISH (AQSH REZIDENTLARIGA NISBATAN QO'LLANILMAYDI)
(a)(a) Mahalliy qonunchilikda taqiqlanmagan hollarda ushbu YFLK-dan yoki u bilan bog'liq holda kelib chiquvchi har qanday bahslar, jumladan, uning mavjudligi, haqiqiyligi yoki bekor qilinishiga oid har qanday savol: (i) Koreya Tijoriy Arbitraj sudi Qoidalariga muvofiq Arbitrajga taqdim etiladi va yakuniy tarzda hal qilinadi (ularning qoidalari havola orqali ushbu bandga kiritilishi kerak deb hisoblanadi), (ii) u yerda hakamlar soni bittadan iborat bo'ladi, (iii) arbitraj joyi yoki yuridik manzili Seul, Janubiy Koreya bo'ladi, (iv) arbitraj jarayonlarida foydalalanilishi kerak bo'lgan til ingliz tili bo'ladi va (v) shartnomani tartibga soluvchi qonun bo'lib Koreya Respublikasining asosiy qonunlari hisoblanadi. 
(b)Mahalliy qonunchilik talab qiladigan darajada, arbitraj ajrim qonuniy bo‘lishi va bahsli vaziyatlarni bartaraf qilish vositasida, jumladan iste’molchiga nisbatan, yuridik kuchga ega bo‘lishi uchun, (i) mamlakatingizdagi eng ommaviy arbitraj organi (“Mahalliy arbitraj qoidalari”) qoidalariga tegishli bo‘lishi va (iii) mamlakatingizning poytaxt shahrida bo‘ilishi talab etiladi.
(c)Siz bahsli vaziyatlarni biz bilan birgalikda, da’vogar yoki biror ko‘zda tutilgan sinfning a’zosi yoki sud ishi vakili sifatida emas, mustaqil tarzda bartaraf qilishingiz mumkin.

12.BEKOR QILISH. 
Ushbu YFLK bekor qilingunicha kuchda qoladi. Agar siz ushbu YFLK-ning birorta shartini buzsangiz, LGE sizning ushbu Litsenziya ostidagi huquqlaringizni hech qanday bildirishlarsiz avtomatik ravishda bekor qiladi. Bundan tashqari, LGE o’z ixtiyori bilan, YFLK-ga bog’liq bo’lgan har qanday xizmatni istalgan vaqtda bekor qilishi yoki to’xtatishi mumkin. Shuningdek, YFLK-ni istalgan vaqtda moslashtirish (jumladan, hech qanday cheklovsiz, YFLK-ga bog’liq bo’lgan ma’lum xususiyatlarni cheklab qo’yish yoki davom ettirmaslik orqali) huquqini o’zimizda saqlab qolamiz. Ushbu YFLK-ning muddati nihoyasiga yetishi bilan siz LG Dasturiy ta'minoti va qurilmadan har qanday foydalanishlarni to'xtatishingiz kerak. LG Dasturiy ta'minotining barchasi yoki bir qismini o'chirish orqali ushbu YFLK-ni bekor qilishingiz mumkin, biroq siz ayrim LG Dasturiy ta'minotining mobil qurilmangizga o'rnatilganligi va o'chirilmasligi kerakligini tushunasiz. Biz YFLK-ga kiritilgan har qanday o’zgarish yoki sizning kirishingiz, yoki YFLK-ga bog’liq bo’lgan har qanday xizmatdan foydalanishingizning to’xtatib qo’yilishi yoki bekor qilinishi uchun javobgar bo’lmaymiz.

13.ASOSIY TIL. 
Ushbu YFLK-ning har qanday tarjimasi mahalliy talablarga ko'ra amalga oshiriladi va uning inglizchadagi va boshqa tildagi versiyalari o'rtasida ziddiyatlar mavjud bo'lgan hollarda yurisdiksiyangizdagi mahalliy qonunlarda taqiqlanmagan darajada ushbu YFLK-ning inglizcha versiyasi amal qiladi.

14.EKSPORT QILISHNI BOSHQARISH. 
Siz LG Dasturiy ta'minotiga nisbatan turli mamlakatlarning eksport cheklanishlarining qo'llanilishini tan olasiz. Siz LG Dasturiy ta'minotiga nisbatan qo'llaniluvchi barcha xalqaro va milliy qonunlar, jumladan, barcha tegishli eksportni cheklash qonunlari va tartiblariga amal qilishga o'z roziligingizni bildirasiz.

15.TO'LIQ KELISHUV; QOIDALARNING ALOHIDALIGI; BOSHQA QOIDALAR. 
Ushbu YFLK LG Dasturiy ta'minotiga oid siz bilan LGE o'rtasida tuzilgan to'liq kelishuv hisoblanadi va u LG Dasturiy ta'minoti yoki ushbu YFLK bilan qamrab olingan boshqa mavzuga oid barcha avvalgi yoki joriy og'zaki yoki yozma aloqalar, takliflar va bayonotlar o'rniga qo'llaniladi. Agar ushbu YFLK-ning istalgan qoidasi haqiqiy emas, kuchga emas yoki noqonuniy deb topilsa, boshqa qoidalari to'liq kuchga ega bo'lishda davom etadi. Yangilanishlarni yuklab olish, LG Dasturiy ta'minotiga kirish va undan foydalanish qurilmangizda ma'lumotlar uzatishga asoslanadi. Qurilmangizda ma'lumotlar uzatishdan foydalanish natijasidagi har qanday to'lovlar yoki xarajatlar, jumladan, boshqa xizmat ta'minotchilari tomonidan sizdan talab qilinadigan ma'lumotlardan foydalanish va o'tkazish xarajatlari hamda mobil qurilmangizdan xorijda foydalanganingizda olinadigan rouming to'lovlarini to'lash bo'yicha javobgarlikni o'z zimmangizga olasiz.
บลูทูธพลังงานต่ำ (BLE)
อุปกรณ์นี้สามารถเปิดใช้งาน BLE ได้ BLE จะถูกเปิดใช้งานเมื่อคุณใช้แอปพลิเคชันบางอย่าง เช่น “ตัวจัดการการเชื่อมต่อ” เมื่อเปิดใช้งาน BLE จะพยายามเชื่อมต่อกับอุปกรณ์อื่นๆ ตลอดเวลา โดยดูชื่อที่กำหนดให้โทรศัพท์ของคุณ (“ข้อมูลบลูทูธ”) ได้บนอุปกรณ์อื่นที่พยายามเชื่อมต่อ ถ้าคุณไม่ต้องการแสดงข้อมูลบลูทูธบนอุปกรณ์อื่น โปรดจำกัดการใช้แอปพลิเคชันดังกล่าว

ข้อตกลงสิทธิ์การใช้งานซอฟต์แวร์ของผู้ใช้นี้ ("EULA") เป็นข้อตกลงตามกฎหมายระหว่างคุณ (ทั้งบุคคลหรือนิติบุคคล) กับ LG Electronics Inc. ("LGE") ซึ่งเป็นบริษัทจดทะเบียนในเกาหลีใต้และมีสำนักงานอยู่ที่ LG Twin Towers, 128 Yeoui-daero, Yeongdeungpo-gu, Seoul 07336, เกาหลีใต้ เกี่ยวกับซอฟต์แวร์ทั้งแบบติดตั้งไว้ล่วงหน้าหรือแบบที่ติดตั้งลงสู่อุปกรณ์นี้ได้ ซึ่งสามารถดาวน์โหลดได้จาก Google Playstore, LGE update center และร้านค้าแอพพลิเคชั่นอื่นๆ ซึ่งเป็นของ LGE และบริษัทในเครือ ตลอดจนซัพพลายเออร์และผู้ออกใบอนุญาตซอฟต์แวร์บุคคลที่สาม ซึ่งรวมทั้งซอฟต์แวร์คอมพิวเตอร์และสื่อที่เกี่ยวข้อง สิ่งพิมพ์ "ออนไลน์" หรือเอกสารอีเลคทรอนิคส์ที่คุณใช้กับอุปกรณ์นี้ ("ซอฟต์แวร์ของ LG") 

ในการใช้งานตามปกติจะต้องใช้อุปกรณ์นี้กับซอฟต์แวร์ LG การใช้อุปกรณ์หรือซอฟต์แวร์ LG ถือว่าคุณยอมรับเงื่อนไขต่างๆ ใน EULA นี้ หากคุณไม่ยอมรับเงื่อนไขเหล่านี้ โปรดอย่าใช้ซอฟต์แวร์ LG ในอุปกรณ์นี้อาจมีแอปพลิเคชันและบริการบางอย่างของ LGE มาให้หรือสามารถดาวน์โหลดได้มาให้ด้วย ซึ่งซอฟต์แวร์หลายรายการจะต้องได้รับการยินยอมจากคุณแยกต่างหากจากข้อตกลงการใช้งานและนโยบายความเป็นส่วนตัวของตนเอง และจะระบุสิทธิ์และภาระหน้าที่ของคุณเกี่ยวกับการใช้แอปพลิเคชันและบริการดังกล่าวไว้ในข้อกำหนดและเงื่อนไข ตลอดจนนโยบายความเป็นส่วนตัวเหล่านั้น คุณอาจต้องลงทะเบียนเป็นสมาชิกกับบริการ LG (“บัญชี LG”) เพิ่มเติมเพื่อใช้แอปพลิเคชันและบริการของ LGE คุณรับทราบและยอมรับว่าจะใช้แอปพลิเคชันและบริการดังกล่าวภายใต้ข้อกำหนดและเงื่อนไขตลอดจนนโยบายความเป็นส่วนตัวที่เกี่ยวข้อง

1.การสงวนสิทธิ์และความเป็นเจ้าของ
LGE ขอสงวนสิทธิ์ทั้งหมดที่ไม่ได้ให้ไว้อย่างชัดแจ้งกับคุณใน EULA นี้ ซอฟต์แวร์ของ LG ได้รับการปกป้องโดยกฎหมายลิขสิทธิ์และทรัพย์สินทางปัญญา อื่นๆ รวมทั้งสนธิสัญญานานาชาติ LGE หรือบริษัทในเครือตลอดจนผู้ออกใบอนุญาต เป็นเจ้าของกรรมสิทธิ์ ลิขสิทธิ์ และสิทธิ์ในทรัพย์สินทางปัญญาอื่นๆ ในซอฟต์แวร์ของ LG ซอฟต์แวร์ LG เป็นการให้สิทธิ์การใช้งาน มิได้จำหน่าย

2.การให้สิทธิ์การใช้งาน 
LGE ให้สิทธิ์ต่อไปนี้แก่คุณภายใต้การปฏิบัติตามข้อกำหนดและเงื่อนไขทั้งหมดใน EULA นี้: คุณสามารถใช้ เข้าถึง และเรียกใช้งานสำเนาซอฟต์แวร์ LG ที่ติดตั้งไว้ล่วงหน้า ติดตั้งอยู่แล้ว หรือที่ดาวโหลดมาไว้บนอุปกรณ์นี้หนึ่งสำเนา ซึ่งคุณจำเป็นต้องใช้งานบนอุปกรณ์นี้แต่เพียงผู้เดียว
ส่วนประกอบของซอฟต์แวร์ LG บางรายการจะอยู่ภายใต้เงื่อนไขสิทธ์การใช้งานโอเพนซอร์ส สำหรับกรณีดังกล่าว อาจมีการยกเลิกเงื่อนไขสิทธ์การใช้งานโอเพนซอร์สของ EULA นี้ . คุณสามารถดูรายละเอียดเกี่ยวกับสิทธ์การใช้งานโอเพนซอร์สได้ที่ข้อมูลด้านกฎหมายของเมนู การ’ตั้งค่า- ระบบ’ ของอุปกรณ์ของคุณ

3.ข้อจำกัดเกี่ยวกับสิทธิ์ผู้ใช้งาน 
คุณไม่สามารถทำสำเนา ทำวิศวกรรมย้อนกลับ ดีคอมไพล์ หรือพยายามค้นหาซอร์สโค้ดหรืออัลกอริทึมของซอฟต์แวร์ LG (เว้นแต่เป็นกิจกรรมที่กฎหมายอนุญาตไว้อย่างชัดแจ้งโดยไม่คำนึงถึงข้อจำกัดนี้) หรือแก้ไข หรือปิดการใช้งานคุณสมบัติใดๆ ของซอฟต์แวร์ LG หรือนำซอฟต์แวร์ LG ไปสร้างงานต่อยอด คุณไม่สามารถให้เช่า ให้เช่าซื้อ ให้ยืม ให้สิทธิ์ช่วง หรือให้บริการโฮสเชิงพาณิชย์กับซอฟต์แวร์ LG ได้ 

4.การอัปเกรด 
EULA นี้สามารถนำไปใช้ได้กับการอัปเดต การเพิ่มเติม และ Add-on ส่วนประกอบต่างๆ (ถ้ามี) ของซอฟต์แวร์ LG ที่ LGE มีให้หรือทำให้พร้อมใช้สำหรับคุณนับจากวันที่คุณได้รับอุปกรณ์นี้มา เว้นแต่ว่าเรามีเงื่อนไขอื่นสำหรับการอัปเกรดดังกล่าว ในการใช้ซอฟต์แวร์ LG ที่เป็นโปรแกรมอัปเกรด คุณต้องได้รับสิทธิ์การใช้ซอฟต์แวร์ LG ที่ถูกต้องตามกฎหมายสำหรับการอัปเกรดจาก LGE เสียก่อน หลังจากอัปเกรดแล้ว คุณอาจจะไม่สามารถใช้ซอฟต์แวร์ LG ซึ่งเป็นฐานการอัปเกรดได้อีกต่อไป การอัปเกรดซอฟต์แวร์ LG อาจมีการเพิ่มฟังก์ชันใหม่ๆ และบางกรณีอาจมีการลบฟังก์ชันที่มีอยู่เดิมออกไป
โปรดทราบว่า LG Electronics Inc. ไม่มีการชดใช้ค่าเสียหายหรือรับผิดชอบต่อการอัปเดตเมื่อมีความผิดพลาดเกิดขึ้นในเครือข่ายคุณ (ตัวอย่างเช่น ไม่ปฏิบัติตามข้อกำหนดในการอัปเดต) หรือแม้แต่เป็นความเผลอเรอของ LG Electronics เองก็ตาม ส่วนในบางกรณีที่อาจเกิดขึ้นได้แบบจำกัด บริษัทผู้ให้บริการสื่อสารจะเป็นผู้ทำการอัปเดตซอฟต์แวร์ ดังนั้นการอัปเดตซอฟต์แวร์ดังกล่าวต้องอยู่ภายใต้เงื่อนไขการทำสัญญาระหว่างคุณกับบริษัทผู้ให้บริการสื่อสารเท่านั้น

5.การถ่ายโอนซอฟต์แวร์
หากคุณโอนสิทธิ์การใช้งานซอฟต์แวร์ LG ตาม EULA นี้ ไปให้บุคคลที่สามพร้อมกับการขายหรือโอนอุปกรณ์ที่มีซอฟต์แวร์ LG มาด้วย การถ่ายโอนดังกล่าวจะต้องมีซอฟต์แวร์ LG ทั้งหมด (รวมทั้งส่วนประกอบ สื่อ และสิ่งพิมพ์ทั้งหมด โปรแกรมอัปเกรดต่างๆ ตลอดจน EULA นี้) ไม่สามารถถ่ายโอนโดยทางอ้อมได้ เช่น การส่งมอบ ก่อนทำการถ่ายโอน ผู้ใช้ปลายทางที่เป็นผู้รับซอฟต์แวร์ LG ต้องยอมรับเงื่อนไขทั้งหมดใน EULA ดังกล่าว

6.ข้อสงวนสิทธิ์การรับประกัน 
คุณยอมรับว่าซอฟต์แวร์ LG ไม่ได้ถูกพัฒนามาให้ตรงกับความต้องการของแต่ละบุคคล LGE ไม่รับประกันหรือกล่าวอ้างใดๆ เกี่ยวกับความพร้อมใช้งาน การใช้ ความทันต่อเวลา ความปลอดภัย ความถูกต้อง ความแม่นยำ ความน่าเชื่อถือ ผลของการใช้งาน หรือการเคารพต่อซอฟต์แวร์ LG หรือเนื้อหาใดๆ ในที่นี้ ข้อมูลที่โหลดมาไว้ล่วงหน้า ที่ดาวน์โหลดมา หรือได้รับมาจากการใช้ซอฟต์แวร์ LG ถือเป็นดุลยพินิจและความเสี่ยงของคุณเอง และคุณต้องรับผิดชอบต่อความเสียหายที่เกิดขึ้นกับอุปกรณ์ของตัวเอง หรือการสูญหายของข้อมูลที่เกิดจากการดาวน์โหลดหรือการใช้ข้อมูลดังกล่าว แต่เพียงผู้เดียว เว้นแต่ระบุไว้เป็นลายลักษณ์อักษรอย่างชัดเจนในการรับประกันแบบจำกัดที่มากับอุปกรณ์ของคุณ ซอฟต์แวร์ทั้งหมดของ LGE ที่มาพร้อมกับอุปกรณ์เคลื่อนที่นี้ (ทั้งแบบที่โหลดไว้ล่วงหน้าบนอุปกรณ์เคลื่อนที่ แบบที่ดาวน์โหลดมา หรือได้รับมา) จะเตรียมให้ในลักษณะ "ตามที่เป็น" และ "ตามที่มี" โดยไม่มีการรับประกันใดๆ ไม่ว่าโดยชัดแจ้งหรือโดยนัย LGE ปฏิเสธการรับประกันใดๆ ทั้งสิ้น ทั้งโดยชัดเจนหรือโดยนัย รวมถึงแต่ไม่จำกัดเพียงการรับประกันโดยนัยทั้งในด้านสภาพการใช้ประโยชน์ในเชิงพาณิชย์ ความเหมาะสมสำหรับวัตถุประสงค์เฉพาะ การไม่ละเมิด หรือการละเมิดสิทธิ์อื่นๆ ตามขอบเขตที่เป็นไปได้ของกฎหมายที่บังคับใช้อย่างเต็มที่ เขตอำนาจศาลบางแห่งจะไม่อนุญาตให้มีการยกเว้นหรือจำกัดระยะเวลาการรับประกันโดยนัย ฉะนั้น ข้อจำกัดหรือข้อยกเว้นข้างต้นจะไม่สามารถนำมาใช้ได้ ข้อแนะนำหรือข้อมูลที่คุณได้รับจาก LGE ทั้งที่เป็นวาจาหรือลายลักษณ์อักษร จะไม่ถือว่าเป็นการแก้ไขข้อสงวนสิทธิ์การรับประกันหรือให้การรับประกันใหม่แต่อย่างใด

7.การเข้าถึงและความพร้อม; ข้อจำกัดด้านอายุ 
LG อาจขัดจังหวะหรือหยุดบริการที่มีผ่านทางซอฟต์แวร์ของ LG หรืออาจระงับหรือจำกัดการใช้งานซอฟต์แวร์ของ LG บางส่วนหรือทั้งหมดของคุณ หากเราพบว่ามีเหตุผลจำเป็นด้านเทคนิค การดำเนินงาน ความปลอดภัย หรือเหตุผลด้านกฎหมายหรือข้อกำหนด ความพร้อมของบริการที่เกี่ยวข้องกับซอฟต์แวร์บางชนิดของ LG อาจขึ้นอยู่กับประสิทธิภาพของผู้ให้บริการระบบโทรคมนาคมของบุคคลที่สาม ซึ่งอยู่นอกเหนืออำนาจของ LGE คุณมีหน้าที่รับผิดชอบต่อการจัดการทั้งหมดที่จำเป็นในการเข้าถึงซอฟต์แวร์ LG สำหรับตนเอง LGE จะไม่ยอมรับผิดต่อการสูญหายหรือความเสียหายใดๆ ที่เกิดขึ้นกับคุณอันเนื่องมาจากปัจจัยภายนอก
นอกจากนี้ คุณสมบัติบางประการของซอฟต์แวร์ LG อาจต้องขอให้อุปกรณ์ของคุณสามารถเข้าถึงอินเทอร์เน็ตได้ และอาจอยู่ภายใต้ข้อจำกัดที่ผู้ให้บริการอินเทอร์เน็ตหรือเครือข่ายของคุณกำหนดไว้ คุณยอมรับว่าการเข้าถึงอินเทอร์เน็ตด้วยเครือข่ายโทรศัพท์มือถือของคุณอาจมีค่าใช้จ่ายเพิ่มเติมขึ้นอยู่กับแผนการชำระเงินของคุณ ซึ่งความพอใจในคุณสมบัติบางประการของซอฟต์แวร์ LG อาจได้รับผลกระทบจากความเหมาะสมและประสิทธิภาพของฮาร์ดแวร์อุปกรณ์หรือการเข้าถึงข้อมูลของคุณ
คุณต้องมีอายุ 14 (สิบสี่) ปีขึ้นไป จึงจะสามารถใช้งานหรือเข้าถึงซอฟต์แวร์ของ LG ได้ ถ้าคุณมีอายุมากกว่า 14 (สิบสี่) ปี แต่น้อยกว่า 18 (สิบแปด) ปี หรือตามเกณฑ์การบรรลุนิติภาวะในเขตการปกครองที่เกี่ยวข้อง คุณจะต้องได้รับอนุญาตจากบิดาและมารดา หรือผู้ปกครองตามกฎหมาย เพื่อใช้ซอฟต์แวร์ของ LG และการยอมรับ EULA นี้

8.ความยินยอมในการใช้ข้อมูลอุปกรณ์และเครือข่าย 
เมื่อเปิดใช้งานอุปกรณ์ ระบบจะส่งข้อมูลเกี่ยวกับอุปกรณ์และเครือข่ายของคุณมาถึงเราโดยอัตโนมัติ เช่น ชื่อรุ่น, MCC หรือ MNC ข้อมูลนี้ช่วยให้เราสามารถทำได้ตรงตามความต้องการในประเทศของคุณ จัดเตรียมโปรแกรมอัปเดตซอฟต์แวร์ สนับสนุนการดูแลลูกค้าหรือบริการอื่นที่เกี่ยวข้องกับการสนับสนุนผลิตภัณฑ์ซึ่งจำเป็นสำหรับคุณให้ดียิ่งขึ้น ตัวอย่าง เราอาจนำข้อมูลข้างต้นมาใช้เพื่อดูว่าในประเทศของคุณจำเป็นต้องมีศูนย์ดูแลลูกค้าเพิ่มเติมอีกหรือไม่ การส่งข้อมูลเกี่ยวกับอุปกรณ์และเครือข่ายนี้ต้องการการเข้าถึงอินเตอร์เน็ตของอุปกรณ์ของคุณ และอาจมีข้อจำกัดจากผู้ให้บริการเครือข่ายอินเตอร์เน็ตของคุณ  คุณรับทราบว่าการเข้าถึงอินเตอร์เน็ตผ่านเครือข่ายโทรศัพท์มือถือนั้นอาจมีค่าใช้จ่ายเพิ่มเติม ขึ้นอยู่กับแผนการจ่ายเงินของคุณ และเราอาจใช้งานโดยตรงหรือถ่ายโอนข้อมูลนี้ไปให้บริษัทในเครือ เพื่อปรับปรุงผลิตภัณฑ์ บริการ หรือเทคโนโลยีของเรา ซึ่งอาจมีการถ่ายโอนข้อมูลกันข้ามประเทศหรือนอกประเทศของคุณเป็นครั้งคราว ข้อมูลของคุณจะได้รับการปฏิบัติโดยเป็นไปตามนโยบายของ LG ซึ่งสามารถดูได้ที่: [ตั้งค่า – ระบบ – เกี่ยวกับโทรศัพท์ – ข้อมูลทางกฎหมาย – เอกสารทางกฎหมายสำหรับซอฟต์แวร์ LG]

9.แอปพลิเคชันและเนื้อหาของบุคคลที่สาม 
อุปกรณ์และซอฟต์แวร์ดังกล่าวของ LG จะให้สิทธิ์การเข้าถึงแอปพลิเคชัน และลิงก์ไปยังบริการอื่นๆ ที่บุคคลที่สามเป็นเจ้าของและเป็นผู้ดำเนินการ
คุณสามารถใช้แอปพลิเคชัน บริการ และเนื้อหาใดๆ ของบุคคลที่สามที่คุณสามารถเข้าถึงได้ผ่านอุปกรณ์ดังกล่าว และซอฟต์แวร์ของ LG ได้จากผู้ให้บริการบุคคลที่สามเหล่านี้ ซึ่งอยู่นอกขอบเขตของ EULA นี้  การปฏิบัติต่อผู้ให้บริการบุคคลที่สามของคุณ เป็นเรื่องระหว่างคุณและผู้ให้บริการที่เกี่ยวข้องเท่านั้น และอาจอยู่ภายใต้ข้อกำหนดและเงื่อนไข ตลอดจนนโยบายความเป็นส่วนตัวของผู้ให้บริการรายนั้น คุณควรอ่านเอกสารเหล่านี้ แม้เราจะไม่มีหน้าที่รับผิดชอบเนื้อหาเหล่านั้นก็ตาม
เราจะไม่รับผิดชอบใดๆ เกี่ยวกับแอป บริการ หรือเนื้อหา ที่ให้บริการโดยบุคคลที่สาม และ LGE ปฏิเสธความรับผิดชอบใดๆ สำหรับการเปิดเผยข้อมูลใดก็ตาม หรือการดำเนินการใดๆ ของผู้ให้บริการบุคคลที่สาม.

10.ข้อจำกัดความรับผิดชอบ 
LGE จะไม่รับผิดชอบต่อความเสียหายใดๆ ที่เกิดขึ้น หรือที่เกี่ยวข้องกับการการใช้งานหรือการไม่สามารถใช้งานซอฟต์แวร์ของ LG รวมทั้งแอปพลิเคชัน เนื้อหาหรือลิงก์ใดๆ ของบุคคลที่สาม รวมถึงแต่ไม่จำกัดเพียงความเสียหายที่เกิดจากหรือเกี่ยวข้องกับข้อผิดพลาด การละเลย การขัดจังหวะ ข้อบกพร่อง ความล่าช้าในการดำเนินการหรือการถ่ายโอน ไวรัส สายขัดข้อง ตลอดจนความเสียหายทั้งทางตรง ทางอ้อม ทางพิเศษ ความบังเอิญ บทลงโทษ หรือผลสืบเนื่องทั้งหมด แม้ว่า LGE ได้รับคำแนะนำที่เป็นไปได้เกี่ยวกับความเสียหายดังกล่าวแล้วก็ตาม เขตอำนาจศาลบางแห่งจะไม่อนุญาตให้มีการยกเว้นหรือจำกัดความเสียหายอันเกิดจากความบังเอิญหรือที่เป็นผลสืบเนื่อง ฉะนั้น ข้อจำกัดหรือข้อยกเว้นข้างต้นจะไม่สามารถนำมาใช้กับคุณได้ ไม่ว่าจะมีข้อความใดๆ ระบุไว้ก่อนหน้านี้ก็ตาม ความรับผิดชอบทั้งหมดของ LGE ต่อความเสียหาย และจากการกระทำ รวมถึงแต่ไม่จำกัดเพียงความเสียหายที่เป็นไปตามสัญญา การละเมิด หรือเหตุอื่นใดอันเกิดจากการใช้อุปกรณ์นี้ ซอฟต์แวร์ของ LG และแอปพลิเคชันของบุคคลที่สาม จะไม่เกินหนึ่งร้อยเหรียญดอลลาร์สหรัฐ ($100) โดยไม่คำถึงที่กล่าวไว้ข้างต้น ข้อจำกัดที่ระบุไว้ก่อนหน้านี้ ข้อยกเว้น และข้อสงวนสิทธิ์ รวมทั้งส่วนที่ 6, 9 และ 10 จะใช้ตามขอบเขตของกฎหมาย แม้ว่าจะไม่สามารถแก้ไขปัญหาได้ตามวัตถุประสงค์สำคัญก็ตาม

11.กฎหมายที่ใช้บังคับ; การระงับข้อพิพาท (ไม่สามารถใช้ได้กับผู้ที่อาศัยใน ประเทศสหรัฐอเมริกา)
(a)เว้นแต่กรณีที่เป็นข้อห้ามของกฎหมายท้องถิ่น ข้อพิพาทที่เกิดจากหรือเกี่ยวข้องกับ EULA นี้ รวมถึงคำถามที่เกี่ยวข้องกับการมีอยู่ ความถูกต้อง หรือการสิ้นสุดของข้อกำหนดการใช้งานนี้ จะต้อง: (i) ได้รับการตัดสินโดยอนุญาโตตุลาการ ภายใต้กฎของคณะกรรมการอนุญาโตตุลาการด้านธุรกิจการค้าแห่งเกาหลีในที่สุด (ซึ่งเป็นกฎที่ใช้อ้างอิงในข้อนี้), (ii) จำนวนผู้ตัดสินมีหนึ่งคน (iii) ที่นั่งพิจารณาหรือสถานที่ในการอนุญาโตตุลาการจะต้องเป็นกรุงโซล ประเทศเกาหลีใต้ (iv) ภาษาที่ใช้ในกระบวนการดำเนินการอนุญาโตตุลาการจะต้องเป็นภาษาอังกฤษ และ (v) กฎหมายที่บังคับใช้แก่สัญญาจะต้องเป็นกฎหมายสารบัญญัติของสาธารณรัฐเกาหลี 
(b)(i) พิจารณาว่าหมายถึงกฎขององค์คณะอนุญาโตตุลาการที่มีบทบาทมากที่สุด (“กฎอนุญาโตตุลาการท้องถิ่่น”) ในประเทศของคุณ และ (iii) พิจารณาว่าหมายถึงเมืองหลวงประเทศของคุณ ทั้งนี้ เฉพาะเท่าที่กฎหมายของท้องถิ่นกำหนด เพื่อให้การอนุญาโตตุลาการเป็นไปอย่างถูกต้องและมีผลทางกฎหมายเพื่อระงับข้อพิพาท รวมทั้งข้อพิพาทกับผู้บริโภค
(c)คุณสามารถแก้ไขข้อพิพาทกับเราได้ในนามบุคคลเท่านั้น และมิใช่ในฐานะโจทก์หรือเป็นสมาชิกในคณะร่วมกันยื่นฟ้องหรือการดำเนินการผ่านตัวแทน

12.การยกเลิก 
EULA จะมีผลจนกว่าจะถูกยกเลิก สิทธิ์ของคุณภายใต้สิทธิ์การใช้งานนี้จะสิ้นสุดลงโดยอัตโนมัติโดย LGE ไม่ต้องแจ้งให้ทราบ หากคุณไม่ปฏิบัติตาม EULA นี้ และภายใต้ดุลยพินิจของ LGE แต่เพียงผู้เดียว LGE สามารถระงับ หรือยกเลิกบริการใดก็ตามที่เกี่ยวกับ EULA ได้ทุกเมื่อ เราขอสงวนสิทธิ์ในการแก้ไข EULA ได้ทุกเมื่อ (รวมถึง และไม่มีข้อจำกัดเฉพาะการจำกัดหรือยกเลิกคุณสมบัติบางอย่างที่เกี่ยวกับ EULA) เมื่อสิ้นสุด EULA นี้แล้ว คุณจะต้องหยุดใช้ซอฟต์แวร์และอุปกรณ์ LG ทั้งหมด คุณอาจยุติ EULA นี้ได้ โดยการลบซอฟต์แวร์ LG ทั้งหมดหรือบางส่วน อย่างไรก็ตาม คุณเข้าใจว่าจะมีการติดตั้งซอฟต์แวร์ LG บางรายการอย่างถาวรบนอุปกรณ์เคลื่อนที่ของคุณ และไม่ควรลบออก เราจะไม่รับผิดชอบไม่ว่ากรณีใดก็ตามที่มีการเปลี่ยนแปลง EULA หรือการระงับหรือยกเลิกการเข้าถึง หรือการใช้บริการของคุณที่เกี่ยวกับ EULA

13.ภาษาที่บังคับใช้ 
การแปล EULA นี้ใดๆ เพื่อสนองตอบความต้องการท้องถิ่น และกรณีที่มีความขัดแย้งกันระหว่างฉบับภาษาอังกฤษกับภาษาอื่นๆ ให้ถือว่า EULA ฉบับภาษาอังกฤษมีผลบังคับใช้ ตราบใดที่อยู่ภายใต้กฎหมายท้องถิ่นในเขตอำนาจศาลของคุณ

14.การควบคุมการส่งออก 
คุณรับทราบว่าซอฟต์แวร์ LG อยู่ภายใต้ข้อจำกัดการส่งออกในหลายประเทศ คุณตกลงที่จะปฏิบัติตามกฎหมายสากลและกฎหมายประจำชาติทั้งหมดที่บังคับใช้กับซอฟต์แวร์ LG รวมทั้งกฎหมายและข้อบังคับเกี่ยวกับข้อจำกัดการส่งออกทั้งหมด

15.ข้อตกลงทั้งหมด; การโมฆะ; เบ็ดเตล็ด 
EULA นี้เป็นข้อตกลงทั้งหมดที่มีระหว่างคุณกับ LGE เกี่ยวกับซอฟต์แวร์ LG มีอำนาจเหนือการติดต่อสื่อสารทั้งทางวาจาหรือที่เป็นลายลักษณ์อักษร ข้อเสนอและการนำเสนอทั้งหมดก่อนหน้านี้เกี่ยวกับซอฟต์แวร์ LG หรือเรื่องอื่นที่ครอบคลุมโดย EULA นี้ หากบทบัญญัติข้อใดใน EULA นี้ไม่ถูกต้อง ใช้บังคับไม่ได้ หรือผิดกฎหมาย ให้บทบัญญัติอื่นมีผลใช้ต่อไป การดาวน์โหลดอัปเดต การเข้าถึง และใช้งานซอฟต์แวร์ LG จะขึ้นอยู่กับการเชื่อมต่อข้อมูลของอุปกรณ์ของคุณ คุณมีหน้าที่รับผิดชอบต่อการชำระค่าใช้จ่ายใดๆ ที่เกิดจากการเชื่อมต่อข้อมูลของอุปกรณ์ของคุณ รวมถึงแต่ไม่จำกัดเพียงค่าใช้จ่ายจากการใช้ข้อมูลและการถ่ายโอนที่ผู้ให้บริการบุคคลที่สามเรียกเก็บ และค่าเชื่อมต่อสัญญาณขณะใช้อุปกรณ์เคลื่อนที่ของคุณในต่างประเทศ
BLUETOOTH-ORKUSPARNAÐUR (BOS)
ÞETTA TÆKI GETUR KVEIKT Á BOS. BOS VERÐUR VIRKT ÞEGAR ÞÚ NOTAR ÁKVEÐIN FORRIT T.D. „Tengingastjórn“. ÞEGAR BOS VERÐUR VIRKT REYNIR ÞAÐ AÐ TENGJAST ÖÐRUM TÆKJUM ÖLLUM STUNDUM. AUÐKENNISNAFN SÍMANS („BLUETOOTH-UPPLÝSINGAR“) BIRTIST Á ÖÐRUM TÆKJUM ÞEGAR HANN REYNIR AÐ TENGJAST. EF ÞÚ VILLT EKKI AÐ BLUETOOTH-UPPLÝSINGARNAR ÞÍNAR BIRTIST Á ÖÐRUM TÆKJUM SKALTU TAKMARKA NOTKUN Á SLÍKUM FORRITUM.

Þessi notandaleyfissamningur („notandaleyfi“) er lagalegur samningur milli þín (annað hvort sem einstaklings eða lögaðila) og LG Electronics Inc. („LGE“), hlutafélags sem skráð er í Suður-Kóreu og hefur skráða skrifstofu í LG Twin Towers, 128 Yeoui-daero, Yeongdeungpo-gu, Seoul 07336, Suður-Kóreu, vegna foruppsetts hugbúnaðar eða hugbúnaðar sem hægt er að hlaða niður á þetta tæki og er í eigu LGE og tengdra fyrirtækja og birgja og leyfisveitanda þeirra, þar á meðal fyrir tölvuhugbúnað og kann að ná yfir tengt efni, prentað efni, fylgiskjöl á netinu eða rafrænu sniði sem tengjast notkun þinni á þessu tæki („LG-hugbúnaður“). 

Þetta tæki krefst notkunar á LG-hugbúnaði við eðlilega notkun. MEÐ ÞVÍ AÐ NOTA TÆKIÐ EÐA LG-HUGBÚNAÐINN SAMÞYKKIR ÞÚ SKILMÁLA ÞESSA NOTANDALEYFIS. EF ÞÚ SAMÞYKKIR EKKI ÞESSA SKILMÁLA SKALTU EKKI NOTA LG-HUGBÚNAÐINN. Sum forrit og þjónusta frá LGE kunna að fylgja með þessu tæki eða þá að hægt er að hlaða þeim niður í tækið. Mörg þeirra kunna að krefjast staðfestingar þinnar á aðskildum notkunarskilmálum og persónuverndarstefnu og réttindi þín og skyldur varðandi notkun slíkra forrita og þjónustu munu koma fram í þessum skilmálum og persónuverndarstefnu. Enn fremur getur verið að þú þurfir að skrá þig sem meðlim LG-þjónustu („LG-reikningur“) til að nota sum forrit og þjónustu sem LGE veitir. Þú viðurkennir og samþykkir að notkun þín á slíkum forritum og þjónustu falli undir viðeigandi skilmála og persónuverndarstefnur.

1.ÁSKILIN RÉTTINDI OG EIGNARHALD.
LGE áskilur sér allan rétt sem þér er ekki sérstaklega veittur með þessu notandaleyfi. Þessi LG-hugbúnaður er varinn af höfundarrétti og öðrum hugverkarétti sem tryggður er með lögum og samþykktum. LGE eða tengd fyrirtæki og leyfishafar þess eiga titla, höfundarrétt og annan hugverkarétt á LG-hugbúnaði. Leyfi er veitt fyrir notkun LG-hugbúnaðarins en hann er ekki seldur.

2.LEYFISVEITING. 
LGE veitir þér eftirfarandi réttindi gegn því að þú fylgir öllum skilmálum þessa notandaleyfis: Þér er heimilt að nota, hafa aðgang að og keyra eitt eintak af LG-hugbúnaðinum sem er foruppsettur, settur upp eða hlaðið niður á þetta tæki, eingöngu að því marki sem nauðsynlegt er fyrir notkun þína á tækinu.
Sumir hlutar LG-hugbúnaðarins eru veittir samkvæmt skilmálum um opinn hugbúnað. Í slíkum tilvikum kunna leyfisákvæði opins hugbúnaðar að gilda framar sumum skilmálum þessa notandaleyfis. Þú getur skoðað ítarlegar upplýsingar varðandi leyfi opins hugbúnaðar í lagahluta 'Stillingar – Kerfi' valmyndar tækisins.

3.TAKMARKANIR Á RÉTTINDUM NOTANDA. 
Þú mátt ekki afrita, vendismíða, bakþýða, taka í sundur eða á annan hátt reyna að komast yfir frumkóða eða reiknirit hugbúnaðarins frá LG (nema, og eingöngu, að því marki sem gildandi lög heimila slíkt þrátt fyrir þessa takmörkun) eða breyta eiginleikum hugbúnaðarins, gera þá óvirka eða búa til afleidd verk sem byggjast á LG-hugbúnaðinum. Þú mátt ekki leigja hugbúnaðinn, lána hann eða framselja eða bjóða upp á hýsingarþjónustu í viðskiptalegum tilgangi með LG-hugbúnaðinum. 

4.UPPFÆRSLUR. 
Þetta notandaleyfi nær til uppfærslna og viðbóta (ef einhverjar) við LG-hugbúnaðinn sem LGE kann að senda eða bjóða þér upp á eftir að þú færð tækið í hendur, nema ef nýir skilmálar fylgja slíkri uppfærslu. Til að nota LG-hugbúnað sem auðkenndur er sem uppfærsla þarftu að hafa leyfi fyrir LG-hugbúnaðinum sem LGE sendir uppfærslu fyrir. Eftir uppfærsluna máttu ekki nota LG-hugbúnaðinn sem var grunnurinn að uppfærslunni. Uppfærsla LG-hugbúnaðar kann að bæta við nýjum eiginleikum og, í einhverjum tilvikum, eyða fyrirliggjandi eiginleikum.
VINSAMLEGAST ATHUGIÐ AÐ LG ELECTRONICS INC. VIÐURKENNIR ENGA BÓTAÁBYRGÐ EÐA TEKUR ÁBYRGÐ Á UPPFÆRSLUM HAFI VILLAN KOMIÐ UPP AF ÞÍNUM VÖLDUM (T.D. EF EKKI VAR FARIÐ AÐ LEIÐBEININGUM OKKAR UM UPPFÆRSLUR) EÐA EF UM VANRÆKSLU VAR AÐ RÆÐA AF HÁLFU LG ELECTRONICS INC. Uppfærslan kann, í undantekningartilvikum, að vera boðin eingöngu í gegnum farsímafyrirtækið þitt, og slíkar hugbúnaðaruppfærslur munu falla undir samning þinn við farsímafyrirtækið.

5.FLUTNINGUR HUGBÚNAÐAR.
Ef þú ert að flytja réttindi þessa notandaleyfis LG-hugbúnaðarins sem hér er fjallað um til þriðja aðila í tengslum við sölu eða flutning tækisins sem LG-hugbúnaðurinn fylgir þarf flutningurinn að innihalda allan LG-hugbúnaðinn (þ.m.t. alla íhluti, margmiðlunarefni og prentað efni, allar uppfærslur og þetta notandaleyfi). Flutningurinn má ekki vera óbeinn, s.s. umboðssala. Áður en flutningurinn fer fram þarf notandinn sem fær LG-hugbúnaðinn að samþykkja alla skilmála notandaleyfisins.

6.FYRIRVARI UM ÁBYRGÐ. 
ÞÚ VIÐURKENNIR AÐ LG-HUGBÚNAÐURINN HAFI EKKI VERIÐ ÞRÓAÐUR TIL AÐ UPPFYLLA KRÖF(UR) EINSTAKA KAUPENDA. LGE ÁBYRGIST EKKI OG ER EKKI Í FYRIRSVARI FYRIR FRAMBOÐ, NOTKUN, RÉTTA TÍMASETNINGU, ÖRYGGI, GILDI, NÁKVÆMNI, ÁREIÐANLEIKA, AFLEIÐINGU AF NOTKUN Á EÐA Á ANNAN HÁTT VIÐVÍKJANDI LG-HUGBÚNAÐI EÐA INNIHALDI HANS. ALLT EFNI SEM ER FORUPPSETT, HLAÐIÐ NIÐUR EÐA FENGIÐ MEÐ ÖÐRUM HÆTTI MEÐ NOTKUN LG-HUGBÚNAÐAR ER Á ÞÍNA EIGIN ÁBYRGÐ OG ÁHÆTTU OG ÞÚ BERÐ FULLA ÁBYRGÐ Á ÖLLU TJÓNI Á TÆKINU ÞÍNU EÐA GAGNATAPI SEM FYLGIR NIÐURHALI Á ÖLLU SLÍKU EFNI EÐA NOTKUN LG-HUGBÚNAÐAR. NEMA ANNAÐ SÉ SÉRSTAKLEGA SETT FRAM Í SKRIFLEGRI TAKMARKAÐRI ÁBYRGÐ SEM FYLGIR TÆKINU ER ALLUR HUGBÚNAÐUR SEM LG LÆTUR Í TÉ MEÐ ÞESSU FARTÆKI (HVORT SEM HANN FYLGIR FARTÆKINU, ER SÓTTUR EÐA FENGINN Á ANNAN HÁTT) VEITTUR „EINS OG HANN ER“ OG „SAMKVÆMT FRAMBOÐI“, ÁN NOKKURRAR ÁBYRGÐAR FRÁ LG, BEINNAR EÐA ÓBEINNAR. EINS OG LEYFILEGT ER SAMKVÆMT VIÐEIGANDI LÖGUM AFSALAR LGE SÉR ALLRI ÁBYRGÐ, HVORT SEM ER BEINNI EÐA UNDIRSKILINNI, ÞAR MEÐ TALINNI, EN EKKI TAKMARKAÐ VIÐ, UNDIRSKILINNI ÁBYRGÐ Á SELJANLEIKA, HÆFI FYRIR TILTEKINN TILGANG, BROTUM Á HELGI EIGNARÉTTAR EÐA BROTUM Á ÖÐRUM RÉTTINDUM. SUM LÖGSAGNARUMDÆMI LEYFA EKKI UNDANTEKNINGAR EÐA TAKMÖRKUN Á GILDISTÍMA UNDIRSKILINNAR ÁBYRGÐAR OG ÞVÍ GETUR VERIÐ AÐ FRAMANGREINDAR TAKMARKANIR EÐA UNDANTEKNINGAR GILDI EKKI. ENGAR RÁÐLEGGINGAR EÐA UPPLÝSINGAR, HVORT SEM ERU MUNNLEGAR EÐA SKRIFLEGAR, SEM ÞÚ FÆRÐ FRÁ LGE SKULU HAFA ÁHRIF Á ÞETTA AFSAL ÁBYRGÐAR EÐA NOTAÐAR TIL AÐ SKAPA ÁBYRGÐ Á NOKKURN HÁTT.

7.AÐGANGUR OG FRAMBOÐ; ALDURSTAKMARK. 
Hugsanlega þarf LG að rjúfa eða stöðva þjónustuna sem stendur til boða með LG-hugbúnaði eða gera hlé á eða takmarka notkun þína á öllum eða einhverjum hluta LG-hugbúnaðarins, í þeim tilvikum sem við teljum réttmæta nauðsyn á því vegna tæknilegra, rekstrarlegra, öryggistengdra, lagalegra eða lögboðinna ástæðna. Framboð þjónustunnar sem tengist sumum LG-hugbúnaði kann að vera háð afköstum fjarskiptaþjónustu þriðja aðila, sem LGE getur ekki stjórnað. Þú berð ábyrgð á því að grípa til nauðsynlegra ráðstafana til að hafa aðgang að LG-hugbúnaðinum. LGE tekur enga ábyrgð á sérhverju tapi eða tjóni sem slíkir ytri þættir geta valdið þér.
Að auki kunna sumir eiginleikar LG-hugbúnaðarins að krefjast aðgangs tækisins að internetinu og kunna að falla undir takmarkanir sem símafyrirtækið eða internetveitan setur. Þú viðurkennir að aðgangur að internetinu í gegnum farsímakerfi þitt kann að hafa viðbótarkostnað í för með sér, og fer slíkt eftir áskrift þinni, auk þess sem virkni sumra eiginleika hugbúnaðarins kann að fara eftir hentugleika og afköstum vélbúnaðar í tækinu eða gagnaaðgangi.
Þú verður að vera a.m.k. 14 (fjórtán) ára til að nota eða fá aðgang að LG-hugbúnaði. Ef þú ert a.m.k. 14 (fjórtán) ára, en yngri en 18 (átján) ára eða undir lögaldri í því lögsagnarumdæmi sem um ræðir, verður þú að fá leyfi hjá foreldri eða forráðamanni til að nota LG-hugbúnaðinn og til að samþykkja þetta notandaleyfi.

8.SAMÞYKKI FYRIR NOTKUN TÆKIS OG UPPLÝSINGA NETKERFIS. 
Þegar tækið er virkjað verða upplýsingar um tækið þitt og um netkerfi, svo sem gerðarheiti, MCC-kóði (Mobile Country Code (fartækjakóði lands)) og MNC-kóði (Mobile Network Code (kóði farsímakerfis)), sent sjálfkrafa til okkar. Þessar upplýsingar gera okkur kleift að mæta eftirspurn í þínu landi betur, veita viðeigandi uppfærslur á hugbúnaðinum, styðja þjónustuaðgerðir til viðskiptavina eða veita aðra stuðningsþjónustu sem kann að vera þér mikilvæg. Til dæmis kunnum við að nota ofangreinar upplýsingar til að ákvarða hvort bæta þarf við þjónustudeild í þínu landi. Þessi flutningur á upplýsingum um tæki og netkerfi krefst þess að tækið þitt sé tengt við internetið og kann að vera háður takmörkunum sem netkerfið þitt eða netþjónustuveitandi þinn setur. Þú viðurkennir að aðgangur að internetinu í gegnum farsímakerfi þitt kann að hafa viðbótarkostnað í för með sér, og fer slíkt eftir áskrift þinni. Auk þess kann að vera að við notum slíkar upplýsingar með beinum hætti, eða sendum þær til tengdra fyrirtækja okkar, í því skyni að bæta vörur okkar, þjónustu eða tækni sem við veitum þér. Af og til kann að vera að upplýsingar verði sendar yfir landamæli og út fyrir landið þar sem þú býrð. Upplýsingar þínar verða ávallt meðhöndlaðar í samræmi við rndarstefnu LG, sem lesa má á: [Stillingar – Kerfi – Um símann - Lagalegar upplýsingar- Lagaleg skjöl fyrir LG forrit].

9.FORRIT OG EFNI ÞRIÐJU AÐILA. 
Tækið og LG-hugbúnaðurinn veita aðgang að forritum og tenglum á aðra þjónustu í eigu og rekstri þriðju aðila.
Öll forrit, viðmót forrita, stafræn vottorð, þjónusta og efni þriðju aðila sem þú færð aðgang að í gegnum tækið og LG-hugbúnað eru í boði þessara þjónustuveitna þriðju aðila og falla utan við gildissvið þessa notandaleyfis. Samskipti þín við hvers kyns þjónustuveitu þriðja aðila eru eingöngu á milli þín og viðkomandi veitu og geta fallið undir notkunarskilmála og persónuverndarstefnu veitunnar. Við hvetjum þig til að lesa þessi skjöl þótt við berum ekki ábyrgð á innihaldi þeirra.
Við tökum enga ábyrgð á forritum, viðmóti forrita, stafrænum vottorðum, þjónustu eða efni sem veitt er af þjónustuveitu þriðja aðila og LGE AFSALAR SÉR ALLRI ÁBYRGÐ Á HVERS KYNS BIRTINGU UPPLÝSINGA EÐA ÖÐRUM AÐGERÐUM ÞJÓNUSTUVEITU ÞRIÐJA AÐILA.

10.TAKMÖRKUN ÁBYRGÐAR. 
LGE MUN EKKI VERA SKAÐABÓTASKYLT VEGNA NOKKURS KONAR TJÓNS VEGNA EÐA Í TENGSLUM VIÐ NOTKUN EÐA VANGETU TIL NOTKUNAR Á LG-HUGBÚNAÐINUM SEM OG HVERS KYNS FORRITUM ÞRIÐJA AÐILA, EFNI ÞEIRRA EÐA TENGLA, ÞAR MEÐ TALIÐ, EN EKKI TAKMARKAÐ VIÐ TJÓNS VEGNA EÐA Í TENGSLUM VIÐ VILLUR, EYÐUR, TRUFLANIR, GALLA, TAFIR Í VINNSLU EÐA FLUTNINGI, VEIRU, TENGIVILLUR OG ALLS ANNARS BEINS, ÓBEINS, SÉRSTAKS, TILFALLANDI, SKAÐABÓTASKYLDS EÐA AFLEIDDS TJÓNS, JAFNVEL ÞÓTT LGE HAFI VERIÐ TILKYNNT UM MÖGULEIKA Á SLÍKU TJÓNI. SUM LÖGSAGNARUMDÆMI LEYFA EKKI ÚTILOKUN EÐA TAKMÖRKUN Á TILFALLANDI EÐA AFLEIDDU TJÓNI OG ÞVÍ GETUR VERIÐ AÐ FRAMANGREIND TAKMÖRKUN EÐA ÚTILOKUN TAKI EKKI TIL ÞÍN. ÞRÁTT FYRIR ÞAÐ SEM HÉR FER Á UNDAN SKAL HEILDARSKAÐABÓTASKYLDA LGE GAGNVART ÞÉR VEGNA TAPS, TJÓNS OG AFLEIDDRA AÐGERÐA, ÞAR MEÐ TALIÐ EN EKKI TAKMARKAÐ VIÐ ÞÆR SEM ERU INNAN SAMNINGA, BÓTASKYLDAR EÐA ANNARS HÁTTAR, OG TENGJA MÁ NOTKUN ÞINNI Á ÞESSU TÆKI, LG-HUGBÚNAÐINUM OG FORRITUM ÞRIÐJA AÐILA, EKKI VERA HÆRRI EN EITTHUNDRAÐ BANDARÍKJADALIR ($100). UPPTALDAR TAKMARKANIR, ÚTILOKANIR OG FYRIRVARAR, ÞAR MEÐ TALIÐ HLUTAR 6, 9 OG 10, SKULU EIGA VIÐ AÐ ÞVÍ MARKI SEM VIÐEIGANDI LÖG LEYFA, JAFNVEL ÞÓTT ÚRRÆÐI NÁI EKKI TILGANGI SÍNUM.

11.GILDANDI LÖG; LAUSN DEILUMÁLA (GILDIR EKKI FYRIR FÓLK MEÐ BÚSETU Í BANDARÍKJUNUM).
(a)Nema að því marki sem óheimilt er samkvæmt lögum á viðkomandi stað verður hvers kyns deilum sem upp kunna að koma í tengslum við þetta notandaleyfi, þ. á m. hvers kyns efasemdum um tilvist, gildi eða lúkningu þeirra: (i) vísað til og þær leystar í samræmi við gerðardómsreglur Korean Commercial Arbitration Board (sem teljast innfelldar með tilvísun í þessu ákvæði), (ii) þar sem fjöldi gerðardómsmanna skal vera einn, (iii) aðsetur gerðardóms skal vera í Seúl, Suður-Kóreu, (iv) tungumálið sem notað er við meðferð gerðardóms skal vera enska og (v) lögin sem stjórna samningnum skulu vera efnisréttur Lýðveldisins Kóreu. 
(b)Að því marki sem lög á viðkomandi stað krefjast til að gerðardómur sé gildur og löglegur við úrlausn deilumála, þ.m.t. gagnvart neytanda, (i) skal teljast vísað til reglna virtasta gerðardómsins („Staðbundnar gerðardómsreglur“) í þínu landi og (iii) skal teljast vísað til höfuðborgar lands þíns.
(c)Þú getur aðeins leyst deilumál við okkur á einstaklingsgrundvelli og ekki sem stefnandi eða aðili að hópmálsókn í hópmálsókn eða fulltrúamálsókn.

12.RIFTUN. 
Þetta notandaleyfi er í gildi þar til því er rift. Réttindi þín sem fylgja leyfinu falla sjálfkrafa úr gildi án tilkynningar frá LGE ef þú brýtur gegn einhverjum skilmálum þessa notandaleyfis. Að auki kann LGE með fullri þagmælsku að svipta tímabundið eða segja upp þjónustu sem tengist notandaleyfi hvenær sem er. Við áskiljum okkur einnig rétt til þess að breyta notendaleyfi hvenær sem er (þ.m.t með því að takmarka eða taka úr umferð ákveðna eiginleika sem tengjast notandaleyfi). Við riftun þessara notandaleyfis mátt þú ekki lengur nota LG-hugbúnaðinn og tækið. Þú getur rift þessum samningi um notandaleyfi með því að eyða LG-hugbúnaðinum að hluta til eða í heild sinni. Hins vegar skilur þú að sumum LG-hugbúnaði er ætlað að vera uppsettur varanlega á fartækinu þínu og honum ætti ekki eyða. Við berum enga bótaábyrgð á breytingum á notendaleyfi eða tímabundinni sviptingu eða riftun á aðgangi þínum að eða notkun þinni á þjónustu sem tengd er notendaleyfi.

13.GILDANDI TUNGUMÁL. 
Allar þýðingar á þessu notandaleyfi eru gerðar til að uppfylla staðbundnar kröfur og ef í ljós kemur ósamræmi á milli ensku útgáfunnar af þessu notandaleyfi og einhverrar útgáfu á öðru tungumáli en ensku skal enska útgáfan gilda, að því leyti sem staðbundin lög í þinni lögsögu heimila.

14.ÚTFLUTNINGSTAKMARKANIR. 
Þú samþykkir að LG-hugbúnaðurinn er háður útflutningstakmörkunum í ýmsum löndum. Þú samþykkir að fylgja öllum viðeigandi alþjóðlegum lögum og landslögum sem LG-hugbúnaðurinn fellur undir, þar með talið viðeigandi lögum og reglugerðum um útflutningstakmarkanir.

15.ALLUR SAMNINGURINN; SJÁLFSTÆÐI EINSTAKRA GREINA; ÝMISLEGT. 
Þetta notandaleyfi er endanlegur samningur á milli þín og LGE fyrir LG-hugbúnaðinn og hann kemur í stað allra fyrri eða samtíða munnlegra eða skriflegra samskipta, tillagna og kynningar á hugbúnaðinum eða öðru efni sem fellur undir þetta notandaleyfi. Ef eitthvert ákvæði í þessu notandaleyfi verður dæmt ógilt, óframkvæmanlegt eða ólöglegt halda önnur ákvæði gildi sínu. Niðurhal á uppfærslum LG-hugbúnaðarins, aðgangur að honum og notkun hans byggist á gagnatengingum tækisins. Þú berð ábyrgð á greiðslu hvers kyns kostnaðar eða útgjalda sem leiða af notkun þinni á gagnatengingu tækisins þíns, þar með talið en ekki takmarkað við kostnað af gagnanotkun og -flutningi sem þjónustuveita þriðja aðila reikningsfærir og reikigjöld sem þú stofnar til við notkun fartækis erlendis.
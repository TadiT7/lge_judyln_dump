BLUETOOTH ZEMAS ENERĢIJAS REŽĪMS (BLUETOOTH LOW ENERGY, BLE)
ŠĪ IERĪCE VAR IESLĒGT BLE. BLE TIEK AKTIVIZĒTS, IZMANTOJOT NOTEIKTU LIETOJUMPROGRAMMU, PIEMĒRAM, “Connection Manager”. VEICOT AKTIVIZĒŠANU, BLE MĒĢINA IZVEIDOT SAVIENOJUMU AR CITĀM IERĪCĒM. JŪSU NOTEIKTĀ TĀLRUŅA NOSAUKUMU (“BLUETOOTH INFORMĀCIJA”) VARAT SKATĪT CITĀ IERĪCĒ, MĒĢINOT IZVEIDOT SAVIENOJUMU. JA NEVĒLATIES, KA BLUETOOTH INFORMĀCIJA TIEK RĀDĪTA CITĀS IERĪCĒS, IEROBEŽOJIET ŠĀDU LIETOJUMPROGRAMMU LIETOŠANU.

Šis Galalietotāja programmatūras licences līgums ( "GPLL") ir juridisks dokuments starp jums (fiziska persona vai juridiska persona) un LG Electronics Inc. ( "LGE"), kas ir Dienvidkorejā reģistrēta korporācija ar juridisko adresi LG Twin Towers, 128 Yeoui-daero, Yeoungdeungpo-gu, Seoul 07336, Dienvidkoreja, , un tas attiecas uz programmatūru, kas ir sākotnēji ielādēta vai instalēta šajā ierīcē, vai ir lejupielādēta no Google Playstore, LGE atjauninājumu centra un citiem aplikāciju veikaliem, un pieder LGE un tā saistītajiem uzņēmumiem, tostarp datoru programmatūru, kā arī saistītiem datu nesējiem, drukātiem materiāliem, tiešsaistes vai elektroniskiem dokumentiem saistībā ar to, kā lietojat šo ierīci (“LG programmatūra”). 

Šīs ierīces parastai darbībai ir jāizmanto LG programmatūra. IZMANTOJOT ŠO IERĪCI VAI LG PROGRAMMATŪRU, JŪS PIEKRĪTAT ŠĪ GLL NOTEIKUMIEM. JA JŪS NEPIEKRĪTAT ŠIEM NOTEIKUMIEM, LŪDZU, NEIZMANTOJIET LG PROGRAMMATŪRU. Dažas LGE lietojumprogrammas un pakalpojumi var būt iekļauti vai lejupielādējami šajā ierīcē. Daudzi no tiem var pieprasīt jūsu piekrišanu to atsevišķiem lietošanas noteikumiem un konfidencialitātes politikām, un jūsu tiesības un pienākumi attiecībā uz šādu lietojumprogrammu un pakalpojumu lietošanu tiks izklāstīti šajos noteikumos un konfidencialitātes politikās. Jums var pieprasīt arī reģistrēties kā LG pakalpojumu dalībniekam (“LG konts”), lai lietotu atsevišķas LGE lietojumprogrammas un pakalpojumus. Jūs piekrītat un apstiprināt, ka to, kā jūs lietojat šādas lietojumprogrammas un pakalpojumus, nosaka piemērojamie noteikumi un konfidencialitātes politikas.

1.TIESĪBU UN ĪPAŠUMTIESĪBU PATURĒŠANA.
LGE patur visas tiesības, kas šajā GLL nav tieši piešķirtas jums. LG programmatūras aizsardzību nodrošina autortiesības un citi likumi un līgumi intelektuālā īpašuma jomā. LG programmatūras nosaukumi, autortiesības un citas intelektuālā īpašuma tiesības pieder LGE un tās saistītajiem uzņēmumiem un licences devējiem. LG programmatūra tiek licencēta, nevis pārdota.

2.LICENCES PIEŠĶIRŠANA. 
LGE piešķir jums tālāk norādītās tiesības ar nosacījumu, ka jūs ievērojat visus šajā GLL norādītos noteikumus - jūs drīkstat izmantot, piekļūt un palaist vienu šajā ierīcē sākotnēji ielādētu, instalētu vai lejupielādētu LG programmatūras kopiju vienīgi tādā mērā, kādā tas ir nepieciešams ierīces lietošanai.
Atsevišķi LG programmatūras komponenti tiek nodrošināti saskaņā ar atklātā pirmkoda licences noteikumiem. Šādos gadījumos atvērtā pirmkoda licences noteikumi var aizstāt dažus no šī GLL noteikumiem. Detalizētu informāciju par atvērtā pirmkoda licenci varat skatīt ierīces izvēlnes ‘Iestatījumi – Sistēma’ sadaļā Juridiskā informācija.

3.LIETOTĀJA TIESĪBU IEROBEŽOJUMI. 
Jūs nedrīkstat kopēt LG programmatūru, veikt tās reverso inženieriju, dekompilēt, izjaukt to vai savādāk centies atklāt tās avota kodu vai algoritmus (izņemot un tikai tādā mērā, kādā šādas darbības ir tieši atļautas piemērojamajos tiesību aktos, kas nav pretrunā ar šo ierobežojumu), kā arī modificēt, atspējot jebkādas LG programmatūras funkcijas vai veidot atvasinātus produktus, kuru pamatā ir izmantota LG programmatūra. Jūs nedrīkstat izīrēt, iznomāt, aizdot, apakšlicencēt LG programmatūru vai sniegt komerciālus viesošanas pakalpojumus, izmantojot LG programmatūru. 

4.JAUNINĀJUMI. 
Šis GLL attiecas uz LG programmatūras atjauninājumiem, papildinājumiem un pievienojumprogrammu komponentiem (ja tādi pastāv), ko LGE jums nodrošina vai padara pieejamus pēc ierīces iegādes datuma, ja vien kopā ar šādu jauninājumu mēs neparedzam citus noteikumus. Lai varētu izmantot LG programmatūru, kas ir identificēta kā jauninājums, jums vispirms ir jāiegūst LG programmatūras licence, ko LGE ir identificējis kā atbilstošu attiecīgajam jauninājumam. Pēc jaunināšanas jūs vairs nedrīkstat lietot LG programmatūru, kas nodrošināja pamatu jaunināšanai. Veicot LG programmatūras jaunināšanu, var tikt pievienotas dažas jaunas funkcijas un izdzēstas esošās funkcijas.
LŪDZU, ŅEMIET VĒRĀ, KA LG ELECTRONICS INC. NEUZŅEMAS NEKĀDAS SAISTĪBAS UN ATBILDĪBU PAR ATJAUNINĀJUMIEM, JA KĻŪDA RADUSIES JŪSU DĒĻ (PIEM., NEIEVĒROJOT MŪSU ATJAUNINĀŠANAS VADLĪNIJAS) VAI LG ELECTRONICS INC. NEVĒRĪBAS DĒĻ. Dažos ierobežotos gadījumos Programmatūras atjauninājumu piedāvās tikai jūsu tīkla nodrošinātājs; šādu Programmatūras atjaunināšanu regulē jūsu līgumsaistības ar tīkla nodrošinātāju. Izvēloties lejupielādēt pieejamos Programmatūras atjauninājumus, var tikt piemērotas papildu tīkla izmaksas atkarībā no jūsu maksājumu plāna.

5.PROGRAMMATŪRAS NODOŠANA.
Ja šajā GLL norādītās jums piešķirtās LG programmatūras lietošanas tiesības nododat citai personai ierīces, kurā iekļauta LG programmatūra, pārdošanas vai nodošanas gadījumā, ir jānodod visa LG programmatūra (tostarp visas komponentu daļas, datu nesēji un drukātie materiāli, jauninājumi, šis GLL). Šāda nodošana nedrīkst notikt kā netieša nodošana, piemēram, sūtījuma veidā. Pirms ierīces nodošanas lietotājam, kurš saņem LG programmatūru, ir jāpiekrīt visiem GLL noteikumiem.

6.GARANTIJAS ATRUNA.
JŪS APSTIPRINĀT, KA LG PROGRAMMATŪRA NAV IZSTRĀDĀTA ATBILSTOŠI JŪSU INDIVIDUĀLAI(-ĀM) PRASĪBAI(-ĀM). LGE NEGARANTĒ UN NEUZŅEMAS NEKĀDAS SAISTĪBAS ATTIECĪBĀ UZ LG PROGRAMMATŪRAS VAI JEBKĀDA TAJĀ IEKĻAUTĀ SATURA PIEEJAMĪBU, LIETOŠANU, SAVLAICĪGUMU, DROŠĪBU, DERĪGUMU, PRECIZITĀTI VAI UZTICAMĪBU VAI ARĪ LIETOŠANAS REZULTĀTIEM. JŪS IZVĒLATIES UN UZŅEMATIES RISKU SAISTĪBĀ AR JEBKĀDIEM SĀKOTNĒJI IELĀDĒTIEM MATERIĀLIEM, MATERIĀLU LEJUPIELĀDI VAI CITĀDU IEGŪŠANU, IZMANTOJOT LG PROGRAMMATŪRU, UN JŪS VIENPERSONISKI ESAT ATBILDĪGS PAR JEBKĀDIEM IERĪCES BOJĀJUMIEM VAI DATU ZUDUMIEM JEBKĀDU ŠĀDU MATERIĀLU LEJUPIELĀDES VAI LG PROGRAMMATŪRAS LIETOŠANAS REZULTĀTĀ. JA VIEN ATSEVIŠĶI NAV NOTEIKTS RAKSTVEIDA IEROBEŽOTAJĀ GARANTIJĀ, KAS IEKĻAUTA IERĪCES KOMPLEKTĀ, VISA PROGRAMMATŪRA, KO LGE NODROŠINA KOPĀ AR ŠO MOBILO IERĪCI (SĀKOTNĒJI IELĀDĒTA MOBILAJĀ IERĪCĒ, LEJUPIELĀDĒTA VAI CITĀDI IEGŪTA), TIEK NODROŠINĀTA "KĀDA IR" UN "KĀDA IR PIEEJAMA", BEZ JEBKĀDA VEIDA TIEŠĀM VAI NETIEŠĀM GARANTIJĀM. CIK VIEN IESPĒJAMS SASKAŅA AR PIEMĒROJAMAJIEM LIKUMIEM LGE ATSAKĀS NO JEBKĀDĀM TIEŠĀM VAI NETIEŠĀM GARANTIJĀM, TOSTARP UN NE TIKAI NETIEŠĀM GARANTIJĀM ATTIECĪBĀ UZ PIEMĒROTĪBU PĀRDOŠANAI, DERĪGUMU KONKRĒTAM MĒRĶIM, TIESĪBU PĀRKĀPŠANU VAI CITĀDU TIESĪBU NEIEVĒROŠANU. DAŽĀS JURISDIKCIJĀS NAV ATĻAUTAS ATKĀPES VAI IEROBEŽOJUMI ATTIECĪBĀ UZ NETIEŠĀS GARANTIJAS DERĪGUMA TERMIŅU, TĀPĒC IEPRIEKŠ NORADĪTIE IEROBEŽOJUMI VAI ATKĀPES JŪSU GADĪJUMĀ VAR NEBŪT PIEMĒROJAMAS. NEKĀDI IETEIKUMI VAI INFORMĀCIJA, KO ESAT IEGUVIS NO LGE MUTISKĀ VAI RAKSTISKĀ VEIDĀ, NESNIEDZ PAMATU ŠĪS GARANTIJAS ATRUNAS MAINĪŠANAI VAI JAUNAS GARANTIJAS IZVEIDEI.

7.PIEKĻUVE UN PIEEJAMĪBA; VECUMA IEROBEŽOJUMI. 
Pastāv iespēja, ka LG ir jāpārtrauc vai jābeidz nodrošināt pakalpojumus, kas pieejami, izmantojot LG programmatūru, vai jāpārtrauc vai jāierobežo LG programmatūras pilnīga vai daļēja lietošana no jūsu puses, ja mēs to uzskatām par saprātīgi nepieciešamu tehnisku, saimniecisku, drošības, juridisku vai regulatīvu iemeslu dēļ. Ar LG programmatūru saistīto pakalpojumu pieejamība var būt atkarīga no jūsu trešās puses telekomunikāciju nodrošinātāja darbības, ko LGE nevar ietekmēt. Jūs esat atbildīgs par visiem pasākumiem, kas nepieciešami, lai piekļūtu LG programmatūrai. LGE neuzņemas nekādu atbildību par jebkādiem zaudējumiem vai bojājumiem, ko šādi ārēji faktori var radīt.
Turklāt dažām LG programmatūras funkcijām ir nepieciešams, lai jūsu ierīce varētu piekļūt internetam, un to var ierobežot jūsu tīkla vai interneta nodrošinātājs. Jūs atzīstat, ka piekļūšana internetam, izmantojot mobilo tīklu, var radīt papildu izmaksas atkarībā no jūsu maksājumu plāna, un to, cik lielā mērā jūs apmierinās atsevišķas LG programmatūras funkcijas, var ietekmēt jūsu ierīces aparatūras piemērotība un veiktspēja vai datu piekļuve.
Lai izmantotu LG programmatūru vai piekļūtu tai, jums jābūt vismaz 14 (četrpadsmit) gadus vecam. Ja jums ir vismaz 14 (četrpadsmit) gadi, bet vēl neesat sasniedzis 18 (astoņpadsmit) gadu vai pilngadības vecumu attiecīgajā jurisdikcijā, jums jāiegūst vecāka vai likumīgā aizbildņa atļauja lietot LG programmatūru un pieņemt šo GLL.

8.PIEKRIŠANA IERĪCES UN TĪKLA INFORMĀCIJAS LIETOŠANAI. 
Aktivizējot ierīci, mums automātiski tiek nosūtīta jūsu ierīces un tīkla informācija, piemēram, modeļa nosaukums, MCC vai MNC. Šī informācija ļauj mums labāk apmierināt pieprasījumu jūsu valstī, nodrošināt piemērotus programmatūras atjauninājumus, atbalstīt klientu apkalpošanas darbības vai jebkādus citus izstrādājumu atbalsta pakalpojumus, kas jums var būt svarīgi. Piemēram, mēs varam izmantot augstāk minēto informāciju, lai noteiktu, vai jūsu valstī ir nepieciešams papildu klientu apkalpošanas centrs. Lai nodotu šādu ierīces un tīkla informāciju, jūsu ierīcei jābūt piekļuvei internetam, un to var ierobežot jūsu tīkla vai interneta pakalpojumu sniedzējs. Jūs apliecināt, ka piekļuve internetam, izmantojot mobilo tīklu, var radīt papildu izmaksas atkarībā no jūsu datu plāna. Turklāt mēs varam tiešā veidā izmantot vai nodot šo informāciju mūsu saistītajiem uzņēmumiem, lai uzlabotu mūsu izstrādājumus, pakalpojumus vai tehnoloģijas jūsu vajadzībām. Laiku pa laikam informācija var tikt nosūtīta pāri starptautiskām robežām un ārpus jūsu valsts. Jūsu informācija vienmēr tiks izmantota atbilstoši LG Konfidencialitātes politikai, ko varat skatīt: [Iestatījumi – Sistēma – Par tālruni - Juridiskā informācija- LG programmatūras juridiskie dokumenti - Konfidencialitātes politika].

9.TREŠO PUŠU LIETOJUMPROGRAMMAS UN SATURS. 
Ierīce un LG programmatūra nodrošina piekļuvi lietojumprogrammām un saitēm uz citiem pakalpojumiem, kas pieder un ko nodrošina trešās puses.
Jebkādas trešo pušu lietojumprogrammas, lietojumprogrammu saskarnes, digitālos sertifikātus, pakalpojumus un saturu, kuram jūs piekļūstat, izmantojot ierīci un LG programmatūru, jūsu vajadzībām padara pieejamus trešo pušu pakalpojumu sniedzēji, un tie neietilpst šī GPLL darbības jomā. Jūsu darījumi ar trešajām pusēm notiek tikai starp jums un attiecīgo pakalpojumu sniedzēju, un uz tiem var attiekties pakalpojumu sniedzēja noteikumi un nosacījumi un konfidencialitātes politika. Aicinām jūs izskatīt šos dokumentus, lai gan neesam atbildīgi par to saturu.
Mēs neuzņemamies nekādu atbildību par trešo pušu nodrošinātajām lietojumprogrammām, lietojumprogrammu saskarnēm, digitālajiem sertifikātiem, pakalpojumiem un sniegto saturu, un LGE ATSAKĀS NO JEBKĀDAS ATBILDĪBAS PAR TREŠO PUŠU VEIKTU INFORMĀCIJAS ATKLĀŠANU UN JEBKĀDĀM CITĀM DARBĪBĀM..

10.ATBILDĪBAS IEROBEŽOJUMI.
LGE NEUZŅEMAS ATBILDĪBU PAR JEBKĀDIEM BOJĀJUMIEM, KO IZRAISA VAI KAS IR SAISTĪTI AR LG PROGRAMMATŪRAS LIETOŠANU VAI NESPĒJU TO LIETOT, KĀ ARĪ PAR JEBKĀDĀM TREŠO PUŠU LIETOJUMPROGRAMMĀM, TO SATURU VAI SAITĒM, TOSTARP UN NE TIKAI PAR BOJĀJUMIEM, KO IZRAISĪJUŠAS VAI KAS SAISTĪTI AR KĻŪDĀM, PAR IZLAISTU INFORMĀCIJU, PĀRTRAUKUMIEM, BOJĀJUMIEM, DARBĪBAS VAI PĀRRAIDĪŠANAS AIZKAVĒM, VĪRUSIEM, LĪNIJAS KĻŪMĒM UN VISIEM PĀRĒJIEM TIEŠIEM, NETIEŠIEM, APZINĀTIEM, NEJAUŠIEM, TIPISKIEM VAI IZRIETOŠIEM BOJĀJUMIEM, PAT JA LGE IR SAŅĒMUSI INFORMĀCIJU PAR ŠĀDU BOJĀJUMU IESPĒJAMĪBU. DAŽĀS JURISDIKCIJĀS NAV ATĻAUTAS ATKĀPES VAI IEROBEŽOJUMI ATTIECĪBĀ UZ NEJAUŠIEM VAI IZRIETOŠIEM BOJĀJUMIEM, TĀPĒC IEPRIEKŠ NORADĪTAIS IEROBEŽOJUMS VAI ATKĀPE JŪSU GADĪJUMĀ VAR NEBŪT PIEMĒROJAMA. NEATKARĪGI NO IEPRIEKŠ MINĒTĀ LGE KOPĒJĀS SAISTĪBAS ATTIECĪBĀ PRET JUMS PAR VISIEM ZUDUMIEM, BOJĀJUMIEM UN RĪCĪBAS PAMATOJUMIEM, TOSTARP UN NE TIKAI NOTEIKTIEM LĪGUMOS, DELIKTU TIESĪBĀS VAI CITĀDI, KAS RADUŠIES, JUMS LIETOJOT ŠO IERĪCI, IERĪCĒ IEKĻAUTO LG PROGRAMMATŪRU UN TREŠO PUŠU LIETOJUMPROGRAMMAS, NEPĀRSNIEDZ VIENU SIMTU ASV DOLĀRU ($100). AUGSTĀK MINĒTIE IEROBEŽOJUMI, IZŅĒMUMI UN ATRUNAS, TAI SKAITĀ 6., 9. UN 10. PUNKTI, IR PIEMĒROJAMI LĪDZ MAKSIMUMAM, KO ATĻAUJ PIEMĒROJAMIE TIESĪBU AKTI, PAT JA TIESISKĀS AIZSARDZĪBAS LĪDZEKLIS NEATBILST SAVAM MĒRĶIM.

11.NOTEICOŠIE LIKUMI; STRĪDU RISINĀŠANA (NEATTIECAS UZ ASV REZIDENTIEM).
(a)Izņemot gadījumus, kad tas ir pretrunā ar vietējiem likumiem, jebkurš strīds saistībā ar šo GLL, tostarp jebkurš jautājums saistībā ar tā esamību, derīgumu vai anulēšanu tiek izskatīts šādi: i) strīds tiek izskatīts un galīgi atrisināts tiesā saskaņā ar Korejas Komerciālās šķīrējinstitūcijas noteikumiem (tiek uzskatīts, ka tās noteikumi ir iekļauti šajā pantā, atsaucoties uz tiem); ii) strīdu izskata viens šķīrējtiesnesis; iii) tiesas sēdes juridiskā vieta ir Seula, Dienvidkoreja; iv) tiesas sēdē izmantotā valoda ir angļu valoda; un v) līguma reglamentējošie tiesību akti ir Korejas Republikas materiālās tiesības. 
(b)Tādā mērā, ciktāl tas noteikts ar vietējiem likumiem, lai šķīrējtiesa būtu spēkā un juridiski derīgs strīdu izšķiršanas līdzeklis, tostarp attiecībā pret patērētāju, (i) tiek uzskatīts, ka iekļauta atsauce uz prominentāko šķīrējtiesas iestādi (“Vietējie šķīrējtiesas noteikumi”) jūsu valstī, un (iii) tiek uzskatīts, ka iekļauta atsauce uz jūsu valsts galvaspilsētu.
(c)Jūs varat izšķirt strīdus ar mums tikai individuālā kārtībā un nevis kā prasītājs vai grupas dalībnieks grupas vai reprezentatīvā procesā.

12.ANULĒŠANA. 
Šis GLL ir spēkā, kamēr tas nav izbeigts. Jūsu tiesības saistībā ar šo licenci tiek automātiski izbeigtas bez LGE brīdinājuma, ja jūs neievērojat jebkādus šī GLL noteikumus. Turklāt LGE pēc saviem ieskatiem jebkurā laikā var pārtraukt vai izbeigt jebkādus pakalpojumus saistībā ar GLL. Mēs paturam arī tiesības jebkurā laikā mainīt GLL (tai skaitā ierobežojot vai pārtraucot noteiktas funkcijas saistībā ar GLL). Šī GLL izbeigšanas brīdī jums ir jāpārstāj lietot LG programmatūra un ierīce. Jūs drīkstat izbeigt šo GLL, daļēji vai pilnībā izdzēšot LG programmatūru. Tomēr jums ir jāapzinās, ka noteiktai LG programmatūrai ir jābūt pastāvīgi instalētai jūsu mobilajā ierīcē, un to nevajadzētu izdzēst. Mēs neuzņemamies nekādu atbildību par jūsu piekļuves pakalpojumiem vai pakalpojumu, kas saistīti ar GLL, lietošanas pārtraukšanu vai izbeigšanu GLL izmaiņu dēļ.

13.NOTEICOŠĀ VALODA. 
Jebkāds šī GLL tulkojums tiek veikts vietējiem nolūkiem, un gadījumā, ja pastāv atšķirības starp angļu valodas un citas valodas versijām, noteicošā ir šī GLL angļu valodas versija tādā mērā, kādā tas nav pretrunā ar jūsu vietējās jurisdikcijas likumiem.

14.EKSPORTA KONTROLE. 
Jūs atzīstat, ka uz LG programmatūru attiecas dažādu valstu eksporta ierobežojumi. Jūs piekrītat ievērot visus piemērojamos starptautiskos un valstu tiesību aktus, kas attiecas uz LG programmatūru, tai skaitā visus piemērojamos eksporta ierobežošanas likumus un noteikumus.

15.PILNA APJOMA LĪGUMS; ATŠĶIRTĪBA; DAŽĀDI. 
Šis GLL ir pilna apjoma līgums starp jums un LGE attiecībā uz LG programmatūru, un tam ir priekšroka pār jebkuru iepriekš vai vienlaikus veiktu mutisku vai rakstisku saziņu, priekšlikumu un apliecinājumu saistībā ar LG programmatūru vai jebkuru citu šajā GLL aplūkoto tēmu. Ja kāds no šī GLL noteikumiem zaudē spēku, kļūst nederīgs, neizpildāms vai pretlikumīgs, pārējie noteikumi joprojām pilnā apjomā ir spēkā. Atjauninājumu lejupielāde, piekļuve LG programmatūrai un tās lietošana ir atkarīga no ierīces datu savienojuma. Jūs esat atbildīgs par jebkādu izmaksu vai izdevumu segšanu saistībā ar ierīces datu savienojuma izmantošanu, tostarp un ne tikai par datu lietojuma un pārraides izmaksām, ko jums aprēķina trešo pušu pakalpojumu sniedzējs, kā arī par viesabonēšanas izmaksām, kādas rodas, izmantojot mobilo ierīci ārvalstīs.
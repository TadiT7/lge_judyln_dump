BLUETOOTH LOW ENERGY (BLE)
ЭНЭ ТӨХӨӨРӨМЖ BLE-Г ИДЭВХЖҮҮЛЖ БОЛНО. "Холболтын менежер" ЗЭРЭГ ЗАРИМ АППЫГ АШИГЛАХАД BLE ИДЭВХЖИНЭ. BLE ИДЭВХЖИНГҮҮТЭЭ БУСАД ТӨХӨӨРӨМЖТЭЙ ХОЛБОГДОХ ГЭЖ ҮРГЭЛЖ ОРОЛДОНО. "Миний утас" ЗЭРЭГ ТОГТСОН УТАСНЫ НЭР УТАСТАЙ ХОЛБОГДОХ ГЭЖ ОРОЛДОЖ БУЙ BT ТӨХӨӨРӨМЖИД ХАРАГДАХ БОЛНО. ХЭРЭВ ТА BT МЭДЭЭЛЛИЙГ БУСАД ТӨХӨӨРӨМЖТЭЙ ХУВААЛЦАХЫГ ХҮСЭХГҮЙ БОЛ ИЙМ АППУУДЫН ХЭРЭГЛЭЭГ ХЯЗГААРЛАНА УУ.

Програм хангамжийн эцсийн хэрэглэгчийн лицензийн гэрээ (цаашид "Лицензийн гэрээ" гэх) нь энэхүү төхөөрөмжид урьдчилан ачаалах буюу суулгасан, эсвэл Google Playstore, LGE шинэчлэлийн төв буюу бусад аппын дэлгүүрээс татах боломжтой, LGE болон түүний салбар компаниудын өмчилдөг, компьютерын програм хангамж агуулдаг, холбогдох медиа, хэвлэмэл материал, энэ төхөөрөмжийг ашиглахтай холбоотой "онлайн" буюу цахим баримт бичгийг агуулж болох програм хангамжтай (цаашид "LG програм хангамж" гэх) холбогдуулан LG Twin Towers, 128 Yeoui-daero, Yeoungdeungpo-gu, Seoul, 07336, South Korea хэмээх албан ёсны хаяг бүхий Бүгд Найрамдах Солонгос Улсад бүртгүүлсэн LG Electronics Inc. (цаашид "LGE" гэх) компани болон таны (хувь хүн эсвэл хуулийн этгээд) хооронд байгуулсан хууль ёсны гэрээ юм.  

Энэ төхөөрөмж LG програм хангамжийг хэвийн ашиглалтын дагуу хэрэглэх шаардлагатай. ТӨХӨӨРӨМЖ ЭСВЭЛ LG ПРОГРАМ ХАНГАМЖИЙГ ХЭРЭГЛЭСНЭЭР ТА ЭНЭХҮҮ ЛИЦЕНЗИЙН ГЭРЭЭНИЙ НӨХЦӨЛҮҮДИЙГ ЗӨВШӨӨРНӨ. ХЭРЭВ ТА ЭДГЭЭР НӨХЦӨЛИЙГ ЗӨВШӨӨРӨХГҮЙ БОЛ LG ПРОГРАМ ХАНГАМЖИЙГ ХЭРЭГЛЭХГҮЙ БАЙХЫГ ХҮСЬЕ. LGE-ийн нийлүүлдэг зарим апп болон үйлчилгээ энэхүү төхөөрөмжид багтсан эсвэл татах боломжтой байж болно. Эдгээрийн олонх нь тусдаа хэрэглэх нөхцөлүүд болон нууцлалын бодлогыг зөвшөөрөхийг шаардаж болох бөгөөд ийм апп, үйлчилгээ хэрэглэхтэй холбоотой таны эрх, үүргийг эдгээр нөхцөл, болзлууд болон нууцлалын бодлогоор тогтооно. Та мөн LGE-ийн үзүүлдэг зарим апп болон үйлчилгээг ашиглахын тулд LG үйлчилгээний гишүүнчлэлд (цаашид "LG бүртгэл" гэх) бүртгүүлэх шаардлагатай болж болно. Та ийм апп болон үйлчилгээг ашиглах нь холбогдох нөхцөл, болзлууд болон нууцлалын бодлогод хамаарна гэдгийг ойлгож, хүлээн зөвшөөрч байна.

1.ЭРХ БА ӨМЧЛӨЛИЙГ ХАДГАЛАХ.
LGE энэхүү Лицензийн гэрээгээр танд илэрхий олгоогүй бүх эрхийг хадгална. LG програм хангамжийг зохиогчийн эрх ба оюуны өмчийн бусад хууль тогтоомж, гэрээгээр хамгаалдаг. LGE болон түүний салбар компаниуд болон лиценз олгогчид LG програм хангамжийн өмчлөх эрх, зохиогчийн эрх, оюуны өмчийн бусад эрхийг өмчилдөг. LG програм хангамжийг худалддаггүй, харин лицензээр ашиглуулдаг болно.

2.ЛИЦЕНЗ ОЛГОХ. 
LGE таны энэхүү Лицензийн гэрээний бүх нөхцөл, болзлыг дагаж мөрдсөн эсэхээс хамааран танд дараах эрхийг олгоно: Та төхөөрөмжөө ашиглахад шаардлагатай хэмжээнд, энэхүү төхөөрөмж дээр урьдчилан ачаалж, суулгасан буюу татсан LG програм хангамжийг хэрэглэж, хандаж, ажиллуулж болно.
LG програм хангамжийн зарим бүрэлдэхүүн хэсгийг нээлттэй эхийн лицензийн нөхцөлийн дагуу нийлүүлсэн болно. Энэ тохиолдолд нээлттэй эхийн лицензийн заалтууд Лицензийн гэрээний зарим нөхцөлийг давж үйлчилж болно. Та төхөөрөмжийнхөө "Тохиргоо> ТОГТОЛЦОО " цэсний Хууль эрхийн мэдээллийн хэсэгт нээлттэй эхийн лицензийн талаар илүү их мэдээлэл олж авах боломжтой.

3.ЭЦСИЙН ХЭРЭГЛЭГЧИЙН ЭРХИЙН ХЯЗГААРЛАЛТУУД. 
Та LG програм хангамжийн эх код эсвэл алгоритмыг олж авахын тулд хуулах, урвуу инженерчлэл, декомпиляци, задлах буюу бусад оролдого хийж болохгүй (энэ хязгаарлалт байгаа эсэхээс үл хамааран ийм үйлдлийг холбогдох хуулиар илэрхий зөвшөөрснөөс бусад тохиолдолд) эсвэл LG програм хангамжийн аливаа функцийг өөрчлөх буюу идэвхгүй болгох эсвэл LG програм хангамж дээр тулгуурласан үүсмэл бүтээл бий болгож болохгүй. Та LG програм хангамжийг түрээсэлж, лизингээр хэрэглүүлж, зээлж, лицензийг нь дамжуулан хэрэглүүлэх буюу үүнийг ашиглан арилжааны хостингийн үйлчилгээ үзүүлж болохгүй. 

4.САЙЖРУУЛАЛТ. 
Энэхүү Лицензийн гэрээ нь таны төхөөрөмжөө авсан өдрөөс хойш, LGE-ийн зүгээс танд нийлүүлэх буюу хүртээмжтэй болгож болох LG програм хангамжийн шинэчлэл, нэмэлт болон залгаа бүрэлдэхүүн хэсэгт (хэрэв байгаа бол) үйлчилнэ (хэрэв бид эдгээр сайжруулалттай хамт өөр нөхцөлүүд тавихгүй бол). Сайжруулсан гэж тодорхойлсон LG програм хангамжийг ашиглахын тулд та эхлээд LGE-ээс сайжруулах эрхтэй гэж тогтоосон LG програм хангамжийн лицензтэй байх ёстой. Сайжруулсны дараа та сайжруулалтын үндэс болсон LG програм хангамжийг цаашид ашиглах боломжгүй болж болно. LG програм хангамжийн сайжруулсан хувилбарт шинэ функцүүд нэмэгдсэн байж болох бөгөөд зарим тохиолдолд одоо байгаа функцүүд нь устгагдаж болно.
LG ЭЛЕКТРОНИКС ХХК НЬ ТАНААС ШАЛТГААЛСАН АЛДАА ҮҮССЭН ҮЕД (ЖИШЭЭ НЬ, ТА МАНАЙ ШИНЭЧЛЭЛТИЙН УДИРДАМЖИЙГ ДАГААГҮЙ ҮЕД) ЭСВЭЛ LG ЭЛЕКТРОНИКС ХХК ХАЙХРАМЖГҮЙ ХАНДСАН ҮЕД ШИНЭЧЛЭЛТЭД ЯМАР Ч ҮҮРЭГ ХАРИУЦЛАГА ХҮЛЭЭХГҮЙ БОЛНО. Зарим хязгаарлагдмал тохиолдолд, програм хангамжийн шинэчлэлийг зөвхөн таны үүрэн телефоны оператороос санал болгох ба; ийм програм хангамжийн шинэчлэл нь таны үүрэн телефоны оператортойгоо хийсэн гэрээний нөхцөлд захирагдах болно.

5.ПРОГРАМ ХАНГАМЖ ШИЛЖҮҮЛЭХ.
Хэрэв та энэ Лицензийн гэрээний эрхийг LG програм хангамжийн дагалдсан төхөөрөмжийг борлуулах буюу дамжуулахтай холбогдуулан аливаа гуравдагч этгээдэд олгосон LG програм хангамж руу шилжүүлж байгаа бол энэхүү шилжүүлэлтэд LG програм хангамжийг (үүний дотор бүх бүрэлдэхүүн хэсэг, медиа болон хэвлэмэл материал, аливаа сайжруулалт, энэхүү Лицензийн гэрээ) тэр чигт нь багтаах ёстой. Шилжүүлэлт нь, илгээмж зэрэг шууд бус шилжүүлэлт байж болохгүй. Шилжүүлэлтээс өмнө LG програм хангамжийг хүлээн авч буй эцсийн хэрэглэгч Лицензийн гэрээний бүх нөхцөлийг зөвшөөрөх ёстой.

6.БАТАЛГАА ГАРГАХААС ТАТГАЛЗАХ. 
ТА LG ПРОГРАМ ХАНГАМЖ НЬ ТАНЫ ХУВИЙН ШААРДЛАГЫГ ХАНГАХААР БҮТЭЭГДЭЭГҮЙ БОЛОХЫГ ХҮЛЭЭН ЗӨВШӨӨРНӨ. LGE LG ПРОГРАМ ХАНГАМЖ БУЮУ ТҮҮНД АГУУЛАГДАХ КОНТЕНТЫН ХҮРТЭЭМЖ, ХЭРЭГЛЭЭ, ЦАГАА ОЛСОН, АЮУЛГҮЙ, ХҮЧИНТЭЙ, ҮНЭН ЗӨВ ЭСВЭЛ НАЙДВАРТАЙ БАЙДАЛ, ТЭДГЭЭРИЙГ ХЭРЭГЛЭСНИЙ ҮР ДҮН БУЮУ БУСАД ТАЛААР ЯМАР НЭГЭН БАТАЛГАА БУЮУ МЭДЭГДЭЛ ГАРГАХГҮЙ. LG ПРОГРАМ ХАНГАМЖИЙГ ХЭРЭГЛЭХ ЗАМААР УРЬДЧИЛАН АЧААЛСАН, ТАТСАН БУЮУ БУСАД БАЙДЛААР ОЛЖ АВСАН АЛИВАА МАТЕРИАЛТАЙ ХОЛБООТОЙ ЭРСДЭЛИЙГ ТА ӨӨРӨӨ БҮРЭН ХАРИУЦАХ БӨГӨӨД ИЙМ МАТЕРИАЛ ТАТСАНААС ЭСВЭЛ LG ПРОГРАМ ХАНГАМЖИЙГ ХЭРЭГЛЭСНЭЭС ҮҮДЭН ТАНЫ ТӨХӨӨРӨМЖИД УЧРАХ АЛИВАА ГЭМТЭЛ БУЮУ ӨГӨГДЛИЙН АЛДААГ ДАНГААРАА ХАРИУЦНА. ТАНЫ ТӨХӨӨРӨМЖИЙГ ДАГАЛДАХ БИЧГЭЭР ИЛЭРХИЙЛСЭН ХЯЗГААРЛАГДМАЛ БАТАЛГААНД ТУСАД НЬ ЗААГААГҮЙ БОЛ, ЭНЭХҮҮ ХӨДӨЛГӨӨНТ ТӨХӨӨРӨМЖИЙН ХАМТ LGE-ИЙН НИЙЛҮҮЛСЭН БҮХ ПРОГРАМ ХАНГАМЖИЙГ (ХӨДӨЛГӨӨНТ ТӨХӨӨРӨМЖ ДЭЭР УРЬДЧИЛАН АЧААЛСАН, ТАТСАН ЭСВЭЛ ӨӨР БАЙДЛААР ОЛЖ АВСАН) "БАЙГААГААР НЬ" НИЙЛҮҮЛСЭН БӨГӨӨД "БОЛОМЖТОЙ ҮЕД НЬ" ГЭСЭН ЗАРЧМААР ХЭРЭГЛЭХ БОЛОМЖТОЙ БӨГӨӨД ЯМАР НЭГЭН ИЛЭРХИЙ БУЮУ ДАЛД УТГАТАЙ БАТАЛГААГҮЙ. ХОЛБОГДОХ ХУУЛИАР ЗӨВШӨӨРСӨН ХҮРЭЭНЭЭС ХЭТРҮҮЛЭХГҮЙГЭЭР LGE ИЛЭРХИЙ БУЮУ ДАЛД УТГАТАЙ БҮХ ТӨРЛИЙН БАТАЛГАА, ҮҮНИЙ ДОТОР ХУДАЛДАХ БОЛОМЖ, ТОДОРХОЙ ЗОРИУЛАЛТЫН ДАГУУ АШИГЛАХ БОЛОМЖ, БУСДЫН ЭРХИЙГ ЗӨРЧӨӨГҮЙ БАЙДАЛ, ЭРХИЙН БУСАД ЗӨРЧЛИЙН ТАЛААР ДАЛД УТГАТАЙ БАТАЛГАА ГАРГАХААС ТАТГАЛЗАНА. ЗАРИМ УЛС ОРОНД ДАЛД УТГАТАЙ БАТАЛГАА ГАРГАХААС ЧӨЛӨӨЛӨХ, ХЯЗГААРЛАХ ЯВДЛЫГ ЗӨВШӨӨРДӨГГҮЙ ТУЛ ДЭЭР ДУРДСАН ЧӨЛӨӨЛӨЛТ, ХЯЗГААРЛАЛТ ТАНД ХАМААРАХГҮЙ БАЙЖ БОЛНО. LGE-ЭЭС АМААР БОЛОН БИЧГЭЭР ХҮЛЭЭН АВСАН АЛИВАА ЗӨВЛӨГӨӨ БУЮУ МЭДЭЭЛЭЛ НЬ ЭНЭХҮҮ БАТАЛГАА ГАРГАХААС ТАТГАЛЗСАН ТАТГАЛЗЛЫГ ӨӨРЧЛӨХГҮЙ, ТҮҮНЧЛЭН ЯМАР НЭГЭН ТӨРЛИЙН БАТАЛГАА БОЛОХГҮЙ.

7.ХҮРТЭЭМЖ БА БОЛОМЖ; НАСНЫ ХЯЗГААРЛАЛТ. 
LG техник, үйл ажиллагаа, аюулгүй байдал, хууль зүй эсвэл хяналтын шалтгаанаар шаардлагатай гэж үзвэл LG програм хангамжаар дамжуулан үзүүлдэг үйлчилгээнүүдээ тасалдуулах буюу зогсоох эсвэл LG програм хангамжийн бүх буюу аль нэг хэсгийн хэрэглээг түдгэлзүүлэх буюу хязгаарлахаас өөр аргагүй болж болно. LG програм хангамжийн зарим хэсэгтэй холбоотой үйлчилгээний байх эсэх нь LGE-ийн хяналт тавих боломжгүй таны цахилгаан холбооны үйлчилгээ үзүүлэгч гуравдагч этгээдийн үйл ажиллагаанаас хамаарч болно. Та LG програм хангамжид хандах боломжтой болоход шаардагдах бүх зохицуулалтаа өөрөө хийх үүрэгтэй. Ийм гадны хүчин зүйлсийн танд учруулах аливаа алдагдал эсвэл хохирлын төлөө LGE ямар нэгэн хариуцлага хүлээхгүй.
Түүнчлэн LG програм хангамжийн зарим нэмэлт таны төхөөрөмжийг интернэтэд нэвтрэх эрхтэй байхыг шаардаж болох бөгөөд таны сүлжээ буюу интернэт үйлчилгээ үзүүлэгчийн тавьсан хязгаарлалтаас хамаарч болно. Та хөдөлгөөнт сүлжээгээрээ интернэтэд нэвтэрвэл таны төлбөрийн багцаас хамааран нэмэлт төлбөр гарч болохыг, түүнчлэн LG програм хангамжийн зарим нэмэлтийг хэрэглэхэд таны төхөөрөмжийн эд анги буюу өгөгдөл ашиглах үзүүлэлт болон нийцэл нөлөөлж болохыг хүлээн зөвшөөрнө.
Та LG програм хангамжийг хэрэглэх буюу түүнд нэвтрэхийн тулд дор хаяж 14 (арван дөрвөн) настай байх ёстой. Хэрэв та 14 (арван дөрөв) хүрсэн боловч 18 (арван найман) нас буюу тухайн улс орны хуулийн насанд хүрээгүй бол LG програм хангамжийг хэрэглэж, энэхүү Лицензийн гэрээг зөвшөөрөхийн тулд эцэг эх эсвэл хууль ёсны асран хамгаалагчийнхаа зөвшөөрлийг авсан байх ёстой.

8.ТӨХӨӨРӨМЖ БОЛОН СҮЛЖЭЭНИЙ МЭДЭЭЛЛИЙГ ХЭРЭГЛЭХ ЗӨВШӨӨРӨЛ. 
Төхөөрөмжийг идэвхжүүлэхэд таны төхөөрөмж болон сүлжээний мэдээлэл, тухайлбал загварын нэр, MCC, эсвэл MNC-ийг бидэнд автоматаар илгээнэ. Энэхүү мэдээлэл нь бидэнд танай улс дахь эрэлт хэрэгцээг илүү сайн хангаж, програм хангамжийн зохих шинэчлэлээр хангаж, үйлчилгээний албаны үйл ажиллагааг дэмжих буюу танд зайлшгүй шаардагдаж болох бүтээгдэхүүний тусламжийн бусад үйлчилгээг дэмжих боломж өгнө. Жишээлбэл бид танай улсад нэмэлт үйлчилгээний төв шаардлагатай эсэхийг тогтоохдоо дээрх мэдээллийг ашиглаж болно. Төхөөрөмж болон сүлжээний мэдээллийг ийнхүү дамжуулахад таны төхөөрөмжийг интернэтэд нэвтрэх эрхтэй байхыг шаардах бөгөөд таны сүлжээ буюу интернэт үйлчилгээ үзүүлэгчийн тавьсан хязгаарлалтаас хамаарч болно.  Та хөдөлгөөнт сүлжээгээрээ интернэтэд нэвтэрвэл таны төлбөрийн багцаас хамааран нэмэлт төлбөр гарч болохыг хүлээн зөвшөөрнө. Түүнчлэн танд нийлүүлдэг манай бүтээгдэхүүн, үйлчилгээ, эсвэл технологийг сайжруулахын тулд бид энэхүү мэдээллийг шууд хэрэглэх буюу салбарууд руугаа дамжуулж болно. Зарим тохиолдолд мэдээллийг хил дамнуулан, танай улсаас гадагш дамжуулж болно. Таны мэдээлэлтэй харьцахдаа LG-ийн Нууцлалын бодлогыг үргэлж баримтлах бөгөөд энэ баримт бичгийг дараах байршлаас олж үзэж болно: [Тохиргоо – ТОГТОЛЦОО –Тухай утас – Хууль зүйн мэдээлэл– LG-ийн программууд, хууль зүйн бичиг баримтууд. – Нууцлалын дүрэм].

9.ГУРАВДАГЧ ЭТГЭЭДИЙН АПП БА КОНТЕНТ. 
Төхөөрөмж болон LG програм хангамж нь гуравдагч этгээдүүдийн эзэмшиж, ажиллуулдаг апп болон бусад үйлчилгээний холбоосуудад нэвтрэх боломжоор хангадаг.
Таны төхөөрөмж болон LG програм хангамжаар дамжин хандах аливаа гуравдагч этгээдийн апп, аппын интерфэйс, дижитал гэрчилгээ, үйлчилгээ, контентыг эдгээр ханган нийлүүлэгч гуравдагч этгээдээс танд хүртээмжтэй болгосон бөгөөд энэхүү Лицензийн гэрээний хүрээнд хамаарахгүй. Таны ханган нийлүүлэгч гуравдагч этгээдтэй харилцах харилцаа зөвхөн тухайн ханган нийлүүлэгч болон та хоёрын хооронд явагдах бөгөөд тухайн ханган нийлүүлэгчийн нөхцөлүүд болон нууцлалын бодлогод хамаарч болно. Бид тэдгээр баримт бичгийн агуулгыг хариуцахгүй боловч уншиж танилцахыг танд зөвлөж байна.
Бид гуравдагч этгээдийн апп, аппын интерфэйс, дижитал гэрчилгээ, үйлчилгээ, эсвэл контентын төлөө ямар ч хариуцлага хүлээхгүй бөгөөд LGE ХАНГАН НИЙЛҮҮЛЭГЧ ГУРАВДАГЧ ЭТГЭЭДИЙН МЭДЭЭЛЭЛ ЗАДРУУЛСАН БУЮУ БУСАД ҮЙЛДЛИЙН ТӨЛӨӨ ХАРИУЦЛАГА ХҮЛЭЭХЭЭС ТАТГАЛЗАНА.

10.ХҮЛЭЭХ ХАРИУЦЛАГЫН ХЯЗГААРЛАЛТ. 
LGE НЬ LG ПРОГРАМ ХАНГАМЖ БОЛОН ГУРАВДАГЧ ЭТГЭЭДИЙН АПП, ТЭДГЭЭРИЙН КОНТЕНТ ЭСВЭЛ ХОЛБООСЫГ АШИГЛАСНААС БОЛОН АШИГЛАХ БОЛОМЖГҮЙГЭЭС ҮҮДСЭН, ТҮҮНТЭЙ ХОЛБОГДОН ГАРСАН АЛИВАА ХОХИРОЛ, ТҮҮНИЙ ДОТОР АЛДАА ГАРСАН, ОРХИГДСОН, ТАСАЛДСАН, ГЭМТЭЛ ҮҮССЭН, АЖИЛЛАГАА БУЮУ ДАМЖУУЛАЛТ СААТСАН, КОМПЬЮТЕРЫН ВИРУС ХАЛДВАРЛАСАН, ШУГАМЫН ГЭМТЭЛ ГАРСАН, ТҮҮНЧЛЭН ШУУД, ШУУД БУС, ТУСГАЙ, ТОХИОЛДЛЫН, ЯЛЫН ЖУРМААР ГАРГУУЛАХ БОЛОН ҮР ДАГАВРЫН ЗЭРЭГ БУСАД БҮХ ТӨРЛИЙН ХОХИРЛЫГ ХАРИУЦАХГҮЙ БӨГӨӨД LGE-Д ТУХАЙН ХОХИРЛЫГ ГАРЧ БОЛЗОШГҮЙ ТАЛААР МЭДЭЭЛСЭН ЭСЭХЭЭС ҮЛ ХАМААРАН ЭНЭ ЗААЛТ ҮЙЛЧИЛНЭ. ЗАРИМ УЛС ОРОНД ТОХИОЛДЛЫН БУЮУ ҮР ДАГАВРЫН ШИНЖ ЧАНАРТАЙ ХОХИРЛЫН ЧӨЛӨӨЛӨЛТ, ХЯЗГААРЛАЛТЫГ ХҮЛЭЭН ЗӨВШӨӨРДӨГГҮЙ ТУЛ, ДЭЭРХ ЧӨЛӨӨЛӨЛТ, ХЯЗГААРЛАЛТУУД ТАНД ҮЙЛЧЛЭХГҮЙ БАЙЖ БОЛНО. ГЭВЧ ЭНЭ ТӨХӨӨРӨМЖ, ТҮҮНИЙ LG ПРОГРАМ ХАНГАМЖ БОЛОН ГУРАВДАГЧ ЭТГЭЭДИЙН АППЫГ АШИГЛАСНААС ҮҮДЭН ГАРСАН БҮХИЙ Л АЛДАГДАЛ, ХОХИРОЛ, НЭХЭМЖЛЭЛ ГАРГАХ ҮНДЭСЛЭЛ, ТҮҮНИЙ ДОТОР ГЭРЭЭНЭЭС БОЛОН ГЭРЭЭНЭЭС ГАДУУР, МӨН БУСАД ХЭЛБЭРЭЭР ҮҮССЭН БА ЭНД ДУРДААГҮЙ БУСАД АЛДАГДАЛ, ХОХИРОЛ, НЭХЭМЖЛЭЛ ГАРГАХ ҮНДЭСЛЭЛИЙН ТАЛААР LGE-ИЙН ТАНЫ ӨМНӨ ХҮЛЭЭХ НИЙТ ХАРИУЦЛАГЫН ХЭМЖЭЭ НЬ НЭГ ЗУУН АМЕРИК ДОЛЛАРААС (100 АМ.ДОЛЛАР) ХЭТРЭХГҮЙ. ШҮҮХИЙН ХАМГААЛАЛТЫН АЛИВАА ХЭРЭГЛҮҮР НЬ ҮНДСЭН ЗОРИЛГОО ХЭРЭГЖҮҮЛЖ ЧАДАХГҮЙ БАЙСАН Ч ДЭЭРХ ХЯЗГААРЛАЛТ, ЧӨЛӨӨЛӨЛТ, ТАТГАЛЗАЛ, ТҮҮНИЙ ДОТОР 6, 9, 10-Р ХЭСГҮҮД НЬ ХОЛБОГДОХ ХУУЛИАР ЗӨВШӨӨРСӨН ХҮРЭЭНЭЭС ХЭТРЭХГҮЙ ҮЙЛЧИЛНЭ.

11.ЗОХИЦУУЛАХ ХУУЛЬ ТОГТООМЖ; МАРГААН ШИЙДВЭРЛЭХ (АНУ-ЫН ОРШИН СУУГЧДАД ХАМААРАХГҮЙ)
(a)Дотоодын хууль тогтоомжоор хориглосноос бусад тохиолдолд, энэхүү Лицензийн гэрээнээс үүдсэн эсвэл үүнтэй холбоотой аливаа маргаан үүний дотор ийм гэрээ байгаа буюу хүчинтэй эсэх эсвэл үүнийг цуцлахтай холбоотой аливаа асуудлыг: (i) Солонгосын Худалдааны арбитрын зөвлөлийн дүрмийн (мөнхүү дүрмийг энэ зүйлд зааснаар нэгтгэсэнд тооцно) дагуу арбитрын шүүхэд шилжүүлж, эцэслэн шийдвэрлүүлнэ, (ii) арбитрын шүүхийн бүрэлдэхүүн нэг арбитрчаас бүрдэнэ, (iii) арбитрын шүүхийн ажиллагаа болох хууль ёсны газар нь Бүгд Найрамдах Солонгос Улсын нийслэл Сөүл хот болно, (iv) арбитрын шүүхийн ажиллагаанд хэрэглэх хэл нь англи хэл байна, (v) зохицуулах гэрээний эрх зүй нь Бүгд Найрамдах Солонгос Улсын материаллаг эрх зүй болно. 
(b)Дотоодын хууль тогтоомжоор шаардсан хэмжээнд арбитрын шүүхийн ажиллагааг маргаан шийдвэрлэх арга хэрэгслийн хувьд, үүний дотор хэрэглэгчийн эсрэг, хүчин төгөлдөр, хууль зүйн үр нөлөөтэй байлгахын тулд, (i) заалт нь танай улс дахь хамгийн нэр хүндтэй арбитрын байгууллагын дүрмийг (цаашид "Дотоодын арбитрын дүрэм" гэх) заасан гэж үзэх бөгөөд (iii) заалт нь танай улсын нийслэл хотыг заасан гэж үзнэ.
(c)Та бидэнтэй үүсгэсэн маргааныг хамтарсан нэхэмжлэл эсвэл төлөөллийн ажиллагаанд нэхэмжлэгчээр оролцохгүйгээр зөвхөн ганцаарчлан шийдвэрлүүлж болно.

12.ЦУЦЛАХ. 
Энэхүү Лицензийн гэрээ нь цуцлах хүртэл хүчин төгөлдөр байна. Хэрэв та энэхүү Лицензийн гэрээний аливаа нөхцөл, болзлыг сахин биелүүлэхгүй бол энэхүү Лицензийн дагуу таны эдлэх эрхийг LGE-ийн зүгээс танд урьдчилан мэдэгдэхгүйгээр автоматаар цуцална. Түүнчлэн LGE өөрийн бүрэн эрхийн хүрээнд, хэдийд ч Лицензийн гэрээтэй холбоотой аливаа үйлчилгээг түдгэлзүүлэх буюу цуцалж болно. Бид мөн хэдийд ч Лицензийн гэрээг өөрчлөх эрхийг хадгална (үүний дотор Лицензийн гэрээтэй холбоотой зарим нэмэлтийг хязгаарлах буюу зогсоох замаар). Энэхүү Лицензийн гэрээг цуцлахад та LG програм хангамж болон төхөөрөмжийн бүх хэрэглээг зогсоох ёстой. Та LG програм хангамжийн бүх буюу зарим хэсгийг устгаж энэхүү Лицензийн гэрээг цуцалж болно. Гэхдээ та LG програм хангамжийн зарим хэсгийг таны хөдөлгөөнт төхөөрөмж дээр бүрмөсөн суулгах ёстой бөгөөд устгаж болохгүй гэдгийг ойлгоно. Бид Лицензийн гэрээнд хийгдсэн аливаа өөрчлөлтийн талаар эсвэл таны Лицензийн гэрээтэй холбоотой үйлчилгээнүүдэд нэвтрэх буюу хэрэглэх эрхийг түдгэлзүүлсэн эсвэл цуцалсы төлөө ямар ч хариуцлага хүлээхгүй.

13.АЛБАН ЁСНЫ ХЭЛ. 
Орон нутгийн шаардлагын дагуу энэхүү Лицензийн гэрээний орчуулгыг үйлдэх бөгөөд англи болон англи бус хувилбаруудын хооронд зөрөө гарсан тохиолдолд танай улсын хууль тогтоомжоор хориглоогүй бол энэхүү Лицензийн гэрээний англи хувилбарыг баримтална.

14.ЭКСПОРТЫН ХЯНАЛТ. 
Та LG програм хангамж нь зарим улсын экспортын хязгаарлалтад хамаарна гэдгийг хүлээн зөвшөөрнө. Та LG програм хангамжид хамаарах олон улсын эрх зүй болон үндэсний бүх хууль тогтоомж, үүний дотор экспортын хязгаарлалттай холбоотой хууль, тогтоомжийг сахин биелүүлэхийг зөвшөөрнө.

15.БҮХЭЛ ГЭРЭЭ; ЗАРИМ ЗААЛТ ХҮЧИНГҮЙ БОЛОХ; БУСАД. 
Энэхүү Лицензийн гэрээ нь LGE, та хоёрын хоорондох LG програм хангамжтай холбоотой бүхэл гэрээ бөгөөд LG програм хангамж буюу Лицензийн гэрээний хамаарах бусад аливаа асуудлаар урьд өмнө буюу тухайн үед амаар болон бичгээр хийсэн бүхий л харилцаа, санал, мэдэгдлийн оронд үйлчилнэ. Энэхүү Лицензийн гэрээний аль нэг зүйл хүчингүй, хэрэгжүүлэх боломжгүй эсвэл хууль бус болох нь тогтоогдвол бусад зүйл хүчин төгөлдөр хэвээр үлдэнэ. LG програм хангамжийн шинэчлэлийг татах, үүнд нэвтрэх, хэрэглэх нь таны хөдөлгөөнт төхөөрөмжийн дата холболтоос хамаарна. Та төхөөрөмжийнхөө дата холболтыг хэрэглэсэнтэй холбоотой гарсан аливаа зардлын төлбөр, үүний дотор (гэхдээ үүгээр хязгаарлагдахгүй) таны үйлчилгээ үзүүлэгч гуравдагч этгээдийн нэхэмжилсэн дата хэрэглээ ба дамжуулалтын төлбөр болон хөдөлгөөнт төхөөрөмжөө гадаадад хэрэглэхэд гарсан роумингийн төлбөрийг хариуцна.

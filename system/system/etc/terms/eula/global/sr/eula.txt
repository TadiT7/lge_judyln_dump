BLUETOOTH LOW ENERGY (BLE)
НА ОВОМ УРЕЂАЈУ МОЖЕ ДА СЕ ОМОГУЋИ ТЕХНОЛОГИЈА BLE. BLE СЕ АКТИВИРА ПРИ КОРИШЋЕЊУ ОДРЕЂЕНИХ АПЛИКАЦИЈА, КАО ШТО ЈЕ „Менаџер везе“. НАКОН АКТИВАЦИЈЕ, ТЕХНОЛОГИЈА BLE ПОКУШАВАЋЕ У СВАКОМ ТРЕНУТКУ ДА УСПОСТАВИ ВЕЗУ СА ДРУГИМ УРЕЂАЈИМА. ИМЕ ДОДЕЉЕНО ВАШЕМ ТЕЛЕФОНУ („BLUETOOTH ИНФОРМАЦИЈЕ“) МОЖЕТЕ ДА ПОГЛЕДАТЕ НА ДРУГОМ УРЕЂАЈУ СА КОЈИМ СЕ УСПОСТАВЉА ВЕЗА. АКО НЕ ЖЕЛИТЕ ДА СЕ ВАШЕ BLUETOOTH ИНФОРМАЦИЈЕ ПРИКАЗУЈУ НА ДРУГИМ УРЕЂАЈИМА, ОГРАНИЧИТЕ ВАШЕ КОРИШЋЕЊЕ ТАКВИХ АПЛИКАЦИЈА.

Овај Уговор о лиценцирању са крајњим корисником (End User Software License Agreement, „EULA“) представља правни споразум између вас (као појединца или једночланог правног лица) и компаније „LG Electronics Inc.“ („LGE“), регистроване у Јужној Кореји, са регистрованим седиштем на адреси: LG Twin Towers, 128 Yeoui-daero, Yeoungdeungpo-gu, Seoul 07336, Јужна Кореја, а у вези са софтвером унапред учитаним или инсталираним на овом уређају, који је у власништву компаније LGE и њених повезаних компанија, независних добављача и давалаца лиценци, и који обухвата рачунарски софтвер и може да обухвата повезане медије, штампане материјале, документацију на мрежи или електронску документацију у вези са вашим коришћењем овог уређаја („LG Софтвер“). 

Овај уређај захтева коришћење LG Софтвера при уобичајеном раду. КОРИСТЕЋИ УРЕЂАЈ ИЛИ LG СОФТВЕР ПРИХВАТАТЕ ОДРЕДБЕ ОВОГ EULA УГОВОРА. УКОЛИКО НЕ ПРИХВАТАТЕ ОВЕ ОДРЕДБЕ, НЕМОЈТЕ ДА КОРИСТИТЕ LG СОФТВЕР. Неке апликације и услуге које пружа компанија LGE могу да буду део овог уређаја или такве да се могу преузети на њега. За многе од њих потребна je ваша сагласност са посебним условима коришћења и политикама приватности, а ваша права и обавезе у погледу коришћења таквих апликација и услуга биће наведени у тим одредбама и условима и политикама приватности. Такође, од вас може бити затражено да се региструјете за LG услугу („LG налог”) да бисте могли да користите неке од апликација и услуга које пружа компанија LGE. Прихватате и сагласни сте да ће ваше коришћење таквих апликација и услуга бити подложно важећим одредбама и условима и политикама приватности.

1.ЗАДРЖАВАЊЕ ПРАВА И СВОЈИНЕ.
Компанија LGE задржава сва права која вам нису изричито додељена у овом EULA уговору. LG Софтвер је заштићен законима о ауторским правима и другим законима и споразумима о интелектуалној својини. Компанија LGE и њена повезана предузећа и даваоци лиценце поседују право својине, ауторска права и друга права интелектуалне својине на LG Софтвер. LG Софтвер се лиценцира, а не продаје.

2.ДАВАЊЕ ЛИЦЕНЦЕ. 
Компанија LGE вам додељује следећа права која су условљена вашим придржавањем свих одредаба и услова овог EULA уговора: можете да користите, приступате јој и покрећете једну копију LG софтвера који је унапред учитан, инсталиран или преузет на овај уређај, али само у мери у којој је то потребно да бисте користили свој уређај.
Неке компоненте LG софтвера које се испоручују подлежу одредбама лиценце за софтвер са отвореним кодом. У тим случајевима, одредбе лиценце за софтвер са отвореним кодом могу да замене неке од одредаба овог EULA уговора. Детаљне информације о лиценци за софтвер са отвореним кодом можете погледати у одељку са Правним обавештењем који се налази у менију „Поставке– Систем” на вашем уређају.

3.ОГРАНИЧЕЊА И ПРАВА КРАЈЊЕГ КОРИСНИКА. 
Не смете да умножавате, вршите обрнути инжењеринг, декомпајлирате, растављате или на други начин покушавате да откријете изворни код или алгоритме LG Софтвера (изузев и само у мери у којој је таква радња изричито дозвољена важећим законом без обзира на ово ограничење) нити да мењате или онемогућавате било коју функцију LG Софтвера или да стварате изведена дела заснована на LG Софтверу. Не смете да изнајмљујете, дајете на лизинг, позајмљујете, подлиценцирате или пружате комерцијалне услуге хостинга помоћу LG Софтвера. 

4.АЖУРИРАЊЕ. 
Овај EULA уговор се примењује на ажурирања, додатке и додатне компоненте (уколико постоје) LG софтвера које компанија LGE може да вам испоручи или учини доступним након датума ког сте набавили свој уређај, изузев уколико вам са таквом надоградњом доставимо и друге одредбе. Да бисте користили LG Софтвер идентификован као ажурирање, морате прво да будете лиценцирани за коришћење LG Софтвера који је компанија LGE идентификовала као подобан за ажурирање. Након ажурирања нећете више моћи да користите LG Софтвер који је чинио основу подобности за ажурирање. Приликом надоградње LG софтвера могу бити додате нове функције, а у неким случајевима могу бити избрисане постојеће функције.
ИМАЈТЕ НА УМУ ДА КОМПАНИЈА LG ELECTRONICS INC. НЕ ПРИХВАТА НИКАКВУ ОДГОВОРНОСТ ЗА АЖУРИРАЊА УКОЛИКО ВИ ПРОУЗРОКУЈЕТЕ ШТЕТУ (НА ПРИМЕР, УКОЛИКО НЕ ПРАТИТЕ НАШЕ СМЕРНИЦЕ ЗА АЖУРИРАЊЕ) ИЛИ УКОЛИКО ЈЕ КОМПАНИЈА LG ELECTRONICS INC. ПОСТУПАЛА ИЗ НЕХАТА. У неким ограниченим случајевима, Ажурирање софтвера ће понудити само ваш оператер мреже и такво Ажурирање софтвера ће се уређивати вашим уговорним односом са оператером мреже.

5.ПРЕНОС СОФТВЕРА.
Уколико права на LG софтвер из овог EULA уговора преносите било ком трећем лицу приликом продаје или преноса уређаја на којем се налази LG софтвер, пренос мора да обухвати комплетан LG софтвер (што подразумева све компоненте, медије и штампане материјале, све надоградње, овај EULA уговор). Пренос не може да буде индиректан, као што је на пример консигнација. Пре преноса, крајњи корисник, који добија LG софтвер, мора да прихвати све одредбе EULA уговора.

6.ОДРИЦАЊЕ ОД ГАРАНЦИЈЕ. 
СЛАЖЕТЕ СЕ ДА LG СОФТВЕР НИЈЕ РАЗВИЈЕН ДА ИСПУНИ ВАШЕ ИНДИВИДУАЛНЕ ЗАХТЕВЕ. КОМПАНИЈА LGE НЕ ГАРАНТУЈЕ НИТИ ДАЈЕ БИЛО КАКВУ ИЗЈАВУ У ПОГЛЕДУ ДОСТУПНОСТИ, КОРИШЋЕЊА, БЛАГОВРЕМЕНОСТИ, БЕЗБЕДНОСТИ, ВАЖЕЊА, ПРЕЦИЗНОСТИ ИЛИ ПОУЗДАНОСТИ LG СОФТВЕРА ИЛИ БИЛО КОГ ЊЕГОВОГ САДРЖАЈА, НИТИ У ПОГЛЕДУ РЕЗУЛТАТА ЊЕГОВОГ КОРИШЋЕЊА ИЛИ ЊЕГОВЕ САДРЖИНЕ. СВАКИ УНАПРЕД УЧИТАНИ, ПРЕУЗЕТИ ИЛИ НА ДРУГИ НАЧИН ПУТЕМ КОРИШЋЕЊА LG СОФТВЕРА ПРИБАВЉЕНИ МАТЕРИЈАЛ ЈЕ ПРИБАВЉЕН ПО ВАШЕМ НАХОЂЕЊУ И НА ВАШ СОПСТВЕНИ РИЗИК И ИСКЉУЧИВО ВИ СТЕ ОДГОВОРНИ ЗА СВУ ШТЕТУ НА ВАШЕМ УРЕЂАЈУ ИЛИ ЗА ГУБИТАК ПОДАТАКА КОЈИ НАСТАНЕ УСЛЕД ПРЕУЗИМАЊА БИЛО КОГ ТАКВОГ МАТЕРИЈАЛА ИЛИ КОРИШЋЕЊА LG СОФТВЕРА. ИЗУЗЕВ УКОЛИКО ЈЕ ТАКО ЗАСЕБНО УТВРЂЕНО У ПИСАНОЈ ИЗРИЧИТОЈ ОГРАНИЧЕНОЈ ГАРАНЦИЈИ КОЈУ СТЕ ДОБИЛИ УЗ УРЕЂАЈ, КОМПЛЕТАН СОФТВЕР ДОБИЈЕН ОД КОМПАНИЈЕ LGE НА ОВОМ МОБИЛНОМ УРЕЂАЈУ (БИЛО ДА ЈЕ УНАПРЕД УЧИТАН, ПРЕУЗЕТ ИЛИ НА НЕКИ ДРУГИ НАЧИН ПРИБАВЉЕН) ИСПОРУЧУЈЕ СЕ „ТАКАВ КАКАВ ЈЕ” И „КАКО ЈЕ ДОСТУПАН” БЕЗ БИЛО КАКВИХ ГАРАНЦИЈА, ИЗРИЧИТИХ ИЛИ ПОДРАЗУМЕВАНИХ. У НАЈВЕЋОЈ МЕРИ КОЈУ ВАЖЕЋИ ЗАКОН ДОЗВОЉАВА, КОМПАНИЈА LGE СЕ ОДРИЧЕ СВИХ ГАРАНЦИЈА, ИЗРИЧИТИХ И ПРЕЋУТНИХ, ШТО ИЗМЕЂУ ОСТАЛОГ ОБУХВАТА ПРЕЋУТНЕ ГАРАНЦИЈЕ ПОДОБНОСТИ ЗА ПРОДАЈУ, ПОДОБНОСТИ ЗА ОДРЕЂЕНУ СВРХУ, НЕКРШЕЊА ИЛИ ДРУГОГ НАРУШАВАЊА ПРАВА. НЕКЕ ЈУРИСДИКЦИЈЕ НЕ ДОЗВОЉАВАЈУ ИЗУЗЕТКЕ ИЛИ ОГРАНИЧЕЊА У ПОГЛЕДУ ТРАЈАЊА ПРЕЋУТНЕ ГАРАНЦИЈЕ, ТАКО ДА СЕ ГОРЕНАВЕДЕНА ОГРАНИЧЕЊА И ИЗУЗЕЦИ МОЖДА НЕЋЕ ПРИМЕЊИВАТИ. НИЈЕДАН САВЕТ ИЛИ ПОДАТАК, БИЛО УСМЕНИ ИЛИ ПИСАНИ, КОЈИ ДОБИЈЕТЕ ОД КОМПАНИЈЕ LGE НЕЋЕ СЕ СМАТРАТИ ПОДОБНИМ ДА ИЗМЕНИ ОВО ОДРИЦАЊЕ ОД ГАРАНЦИЈЕ НИТИ ЋЕ СТВАРАТИ БИЛО КАКВУ ГАРАНЦИЈУ.

7.ПРИСТУП И ДОСТУПНОСТ; ОГРАНИЧЕЊЕ ПО ОСНОВУ УЗРАСТА. 
Могуће је да ће компанија LG морати да прекине или обустави пружање услуга које су доступне преко LG софтвера или да вам суспендује или ограничи коришћење свих или неких делова LG софтвера када будемо сматрали да је то оправдано потребно из техничких, оперативних, безбедносних, законских или регулаторних разлога. Доступност услуга повезаних са неким LG софтвером може да зависи од перформанси вашег независног добављача телекомуникационих услуга, на које компанија LGE не може да утиче. Ви сте дужни да обавите све неопходне припреме за приступ LG софтверу. Компанија LGE не прихвата никакву одговорност за губитке или оштећења која сте претрпели због спољних фактора.
Такође, неке функције LG софтвера ће можда захтевати да ваш уређај има приступ Интернету и те функције могу да подлежу ограничењима које је поставила ваша мрежа или добављач Интернет услуга. Прихватате да приступ Интернету преко ваше мобилне мреже може, у зависности од вашег тарифног пакета, бити посебно наплаћен, а на ваше коришћење одређених функција LG софтвера могу да утичу подесност и перформансе хардвера вашег уређаја или могућност приступа подацима.
Морате да имате најмање 14 (четрнаест) година да бисте користили LG софтвер или му приступали. Ако имате најмање 14 (четрнаест) година, али сте млађи од 18 (осамнаест) година, или још нисте пунолетни по закону ваше земље, морате да имате дозволу родитеља или старатеља за коришћење LG софтвера и прихватање овог EULA уговора.

8.САГЛАСНОСТ ЗА КОРИШЋЕЊЕ ИНФОРМАЦИЈА О УРЕЂАЈУ И МРЕЖИ. 
Након активације уређаја, нама се аутоматски шаљу информације о вашем уређају и мрежи, као што су назив модела, мобилни кôд земље (mobile country code, MCC) или кôд мобилне мреже (MNC, mobile network code). Ове информације нам помажу да квалитетније задовољимо захтеве у вашој земљи, обезбедимо одговарајућа ажурирања за софтвер, пружимо подршку корисничкој служби или другим услугама подршке за производ које могу да вам буду значајне. На пример, на основу наведених информација можемо да утврдимо да ли је у вашој земљи потребна додатна служба за подршку корисницима. Овај пренос информација о уређају и мрежи захтева да ваш уређај има приступ Интернету и може бити условљен ограничењима постављеним од стране ваше мреже или пружаоца Интернет услуге.  Прихватате да приступ Интернету преко ваше мобилне мреже може, у зависности од вашег тарифног пакета, бити посебно наплаћен. Такође, можемо директно да користимо или преносимо ове информације нашим повезаним друштвима како бисмо побољшали своје производе, услуге или технологије. Информације могу повремено да буду пренете преко међународних граница и ван ваше земље. У сваком тренутку са вашим информацијама ће се поступати у складу са Политиком приватности компаније LG коју можете да прочитате овде: [Поставке – Систем – Основни подаци о телефону - Законске информације- Правни документи за LG софтвер - Полиса приватности].

9.АПЛИКАЦИЈЕ И САДРЖАЈ ТРЕЋЕГ ЛИЦА. 
Уређај и LG Софтвер омогућавају приступ апликацији и везу са другим услугама које су у својини трећег лица, које њима и управља.
Апликације, интерфејс апликација, дигитални сертификати, услуге и садржај било ког независног добављача којима приступате преко уређаја и LG софтвера обезбеђују вам ти независни добављачи услуга и они не подлежу овом EULA уговору. Ваши односи са било којим независним добављачем услуга су искључиво између вас и датог добављача услуга и могу подлегати одредбама и условима и политици приватности добављача услуга. Препоручујемо вам да прочитате те документе иако нисмо одговорни за њихов садржај.
Не прихватамо никакву одговорност за апликације, интерфејс апликација, дигиталне сертификате, услуге или садржај које пружају независни добављачи услуга и КОМПАНИЈА LGE ОДРИЧЕ СВАКУ ОДГОВОРНОСТ ЗА БИЛО КАКВО ОТКРИВАЊЕ ПОДАТАКА И ДРУГЕ ПОСТУПКЕ НЕЗАВИСНОГ ДОБАВЉАЧА УСЛУГА.

10.ОГРАНИЧЕЊЕ ОДГОВОРНОСТИ. 
КОМПАНИЈА LGE НЕЋЕ БИТИ ОДГОВОРНА ЗА БИЛО КАКВЕ ШТЕТЕ КОЈЕ НАСТАНУ ИЗ ИЛИ У ВЕЗИ СА КОРИШЋЕЊЕМ ИЛИ НЕМОГУЋНОШЋУ КОРИШЋЕЊА LG СОФТВЕРА КАО И БИЛО КОЈИХ АПЛИКАЦИЈА, САДРЖАЈА ИЛИ ВЕЗА ТРЕЋЕГ ЛИЦА, ШТО ИЗМЕЂУ ОСТАЛОГ ОБУХВАТА ШТЕТЕ ИЗАЗВАНЕ ГРЕШКАМА, ПРОПУСТИМА, ПРЕКИДИМА, НЕДОСТАЦИМА, ЗАКАШЊЕЊИМА У РАДУ ИЛИ ПРЕНОСУ, ВИРУСОМ, ЛИНИЈСКОМ ГРЕШКОМ ИЛИ У ВЕЗИ СА ИСТИМА, НИТИ ЗА ДРУГЕ ДИРЕКТНЕ, ИНДИРЕКТНЕ, ПОСЕБНЕ, СЛУЧАЈНЕ, ЕГЗЕМПЛАРНЕ ИЛИ ПОСЛЕДИЧНЕ ШТЕТЕ, ЧАК И АКО ЈЕ КОМПАНИЈА LGE БИЛА УПОЗОРЕНА НА МОГУЋНОСТ ТАКВИХ ШТЕТА. НЕКЕ ЈУРИСДИКЦИЈЕ НЕ ДОЗВОЉАВАЈУ ИЗУЗИМАЊЕ ИЛИ ОГРАНИЧЕЊЕ СЛУЧАЈНИХ ИЛИ ПОСЛЕДИЧНИХ ШТЕТА ТАКО ДА СЕ ГОРЕНАВЕДЕНО ОГРАНИЧЕЊЕ ИЛИ ИЗУЗИМАЊЕ МОЖДА НЕЋЕ ПРИМЕЊИВАТИ НА ВАС. БЕЗ ОБЗИРА НА ГОРЕНАВЕДЕНО, УКУПНА ОДГОВОРНОСТ КОМПАНИЈЕ LGE ПРЕМА ВАМА ЗА СВЕ ГУБИТКЕ, ШТЕТЕ И ОСНОВЕ ПОКРЕТАЊА ТУЖБЕ, ШТО ИЗМЕЂУ ОСТАЛОГ ОБУХВАТА ОНЕ ЗАСНОВАНЕ НА УГОВОРУ, ДЕЛИКТУ ИЛИ НА ДРУГИ НАЧИН, КОЈЕ ПРОИСТЕКНУ ИЗ ВАШЕГ КОРИШЋЕЊА УРЕЂАЈА, ЊЕГОВОГ LG СОФТВЕРА И АПЛИКАЦИЈА ТРЕЋЕГ ЛИЦА, НЕ МОЖЕ ДА ПРЕМАШИ СТО АМЕРИЧКИХ ДОЛАРА (100 USD). НАВЕДЕНА ОГРАНИЧЕЊА, ИЗУЗИМАЊА И ОДРИЦАЊА, ЗАЈЕДНО СА ОДЕЉЦИМА 6, 9 И 10 ПРИМЕЊИВАЋЕ СЕ У НАЈВЕЋОЈ МОГУЋОЈ МЕРИ ДОЗВОЉЕНОЈ ВАЖЕЋИМ ЗАКОНОМ ЧАК, И У СЛУЧАЈУ ДА ПРАВНИ ЛЕК НЕ ИСПУНИ СВОЈУ ОСНОВНУ НАМЕНУ.

11.МЕРОДАВНО ПРАВО; РЕШАВАЊЕ СПОРОВА (НЕ ОДНОСИ СЕ НА РЕЗИДЕНТЕ САД)
(a)Изузев у мери у којој је то забрањено локалним законом, сваки спор који проистекне из или у вези са овим EULA уговором, што обухвата и сва питања његовог постојања, важења и престанка важења: (i) биће упућен на и коначно решен у арбитражном поступку по Правилнику Корејског одбора за трговинску арбитражу (Rules of the Korean Commercial Arbitration Board), који се сматра делом ове клаузуле путем упућивања, (ii) број арбитара ће бити један, (iii) седиште или законско место арбитраже ће бити Сеул у Јужној Кореји, (iv) језик арбитражног поступка ће бити енглески и (v) меродавно право којим се уређује уговор биће материјално право Републике Кореје. 
(b)У мери у којој се то захтева локалним законима да би арбитража била важећа и правно делотворна као средство решавања спорова, укључујући и са потрошачем, (I) сматраће се да упућује на правила најважнијег арбитражног тела („Локална правила арбитраже“) у вашој земљи и (III) да упућује на главни град ваше државе.
(c)Спорове са нама можете да решавате само на појединачној основи, а не као тужитељ или у оквиру групне тужбе у подразумеваном групном или представничком поступку.

12.ПРЕСТАНАК ВАЖЕЊА. 
Овај EULA уговор је на снази до престанка његовог важења. Ваша права по основу ове лиценце ће аутоматски престати без да вас компанија LGE обавести о томе уколико се не будете придржавали било које одредбе или услова овог EULA уговора. Такође, компанија LGE може по сопственом нахођењу, у било ком тренутку да обустави или прекине пружање услуга из EULA уговора. Задржавамо и право да у било ком тренутку изменимо EULA уговор (што између осталог обухвата ограничавање или обустављање одређених функција из EULA уговора). Након престанка важења овог EULA уговора, морате прекинути свако коришћење LG софтвера и уређаја. Можете да раскинете овај EULA уговор брисањем комплетног LG софтвера или неког његовог дела. Међутим, ви разумете да је део LG софтвера трајно инсталиран на вашем мобилном уређају и да га не треба брисати. Нећемо сносити никакву одговорност за измену EULA уговора, као ни за обустављање или укидање вашег приступа овим услугама из EULA уговора нити права на њихово коришћење.

13.ВАЖЕЋИ ЈЕЗИК. 
Сваки превод овог EULA уговора је сачињен ради испуњења локалних захтева и у случају неслагања између енглеске верзије и било које верзије која није на енглеском језику меродавна ће бити верзија овог EULA уговора на енглеском језику, у мери у којој то није забрањено локалним правом у вашој јурисдикцији.

14.КОНТРОЛА ИЗВОЗА. 
Упознати сте са чињеницом да LG софтвер подлеже ограничењима извоза различитих земаља. Слажете се да ћете поштовати све важеће међународне и националне законе који се односе на LG софтвер, што обухвата и све важеће законе и прописе о ограничењу извоза.

15.ЦЕЛОКУПНОСТ СПОРАЗУМА; ОДВОЈИВОСТ ОДРЕДБИ; РАЗНО. 
Овај EULA уговор представља целокупан споразум између вас и компаније LGE у вези са LG софтвером и замењује сва претходна и садашња усмена или писана саопштења, предлоге и изјаве у вези са LG софтвером или било којим питањем из овог EULA уговора. Уколико се било која одредба овог EULA уговора буде сматрала ништавном, неважећом, неприменљивом или незаконитом, остале одредбе ће наставити да се примењују у потпуности и са пуним дејством. Преузимање ажурирања, приступ LG Софтверу и коришћење истог ослањају се на везу вашег уређаја са интернетом. Ви сте одговорни за плаћање свих трошкова и издатака који настану приликом коришћења везе за пренос података на уређају, што између осталог обухвата трошкове коришћења и преноса података које наплаћује независни добављач услуга и трошкове роминга приликом коришћења мобилног уређаја у иностранству.
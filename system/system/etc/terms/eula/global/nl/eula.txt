BLUETOOTH MET LAGE ENERGIE (BLE)
DIT APPARAAT KAN BLE INSCHAKELEN. BLE WORDT GEACTIVEERD WANNEER U APPLICATIES GEBRUIKT ZOALS 'Connection Manager'. BIJ ACTIVERING ZAL BLE PROBEREN VERBINDING TE MAKEN MET ANDERE APPARATEN. DE NAAM VAN UW TELEFOON ("BLUETOOTH INFORMATIE") KAN WORDEN WEERGEGEVEN OP ANDERE APPARATEN WANNEER U VERBINDING PROBEERT TE MAKEN. WANNEER U NIET WILT DAT BLUETOOTH-INFORMATIE WORDT WEERGEGEVEN OP ANDERE APPARATEN DIENT U DERGELIJKE APPLICATIES BEPERKT TE GEBRUIKEN.

Deze Softwarelicentieovereenkomst voor eindgebruikers (”EULA”) is een wettelijke overeenkomst tussen u (een natuurlijke persoon of rechtspersoon) en LG Electronics Inc. (”LGE”), een onderneming die is ingeschreven in het handelsregister in Zuid-Korea, statutair gevestigd te LG Twin Towers, 128 Yeoui-daero, Yeongdeungpo-gu, Seoel 07336, Zuid-Korea, met betrekking tot software die vooraf of naderhand is geïnstalleerd op dit apparaat of te downloaden van de Google Playstore, LGE update center en andere app stores, eigendom van LGE en LGE gelieerde bedrijven, met inbegrip van computersoftware evenals eventuele bijbehorende media, gedrukte materialen, 'online' of elektronische documentatie ten behoeve van uw gebruik van dit apparaat ("LG-software").  

De LG-software is benodigd voor normaal gebruik van het apparaat. DOOR HET APPARAAT OF DE LG-SOFTWARE TE GEBRUIKEN, AANVAARDT U DE BEPALINGEN VAN DEZE EULA. INDIEN U NIET INSTEMT MET DEZE BEPALINGEN, MAG U DE LG-SOFTWARE NIET GEBRUIKEN. Bepaalde applicaties en services die door LGE worden verschaft, kunnen vooraf zijn geïnstalleerd op of worden gedownload naar dit apparaat. Voor veel van deze applicaties is uw toestemming ten aanzien van hun afzonderlijke gebruiksvoorwaarden en privacybeleid vereist. Uw rechten en plichten met betrekking tot het gebruik van dergelijke applicaties en services worden uiteengezet in die algemene voorwaarden en dat privacybeleid. U moet zich soms ook registreren voor het LG-servicelidmaatschap ("LG-account") om sommige van de applicaties en services die door LGE worden verleend te gebruiken. U erkent en gaat ermee akkoord dat uw gebruik van dergelijke applicaties en services is onderworpen aan de geldende voorwaarden en het toepasselijke privacybeleid.

1.VOORBEHOUD VAN RECHTEN EN EIGENDOM.
LGE behoudt zich alle rechten voor die niet uitdrukkelijk aan u worden verleend in deze EULA. De LG-software wordt beschermd door het auteursrecht en andere wetten en verdragen inzake intellectuele eigendom. LGE en/of de aan LGE gelieerde bedrijven en zijn licentiegevers bezitten het eigendomsrecht, de auteursrechten en alle andere intellectuele-eigendomsrechten op de LG-software. De LG-software wordt in licentie gegeven, niet verkocht.

2.LICENTIEVERLENING. 
LGE verleent u de volgende rechten die onderhevig zijn aan uw naleving van alle voorwaarden en bepalingen in deze EULA: u mag één kopie van de LG-software die vooraf of naderhand wordt geïnstalleerd op of gedownload naar dit apparaat gebruiken, openen en uitvoeren, uitsluitend voor zover dat noodzakelijk is voor het gebruik van uw apparaat.
Voor sommige door LG-software geleverde onderdelen gelden open-sourcelicentievoorwaarden. In dat geval hebben open-sourcelicentievoorwaarden voorrang boven bepaalde voorwaarden in van deze EULA. U kunt de gedetailleerde informatie over de open source licentie op de juridische info-sectie van het menu ‘Instellingen – Systeem’ van uw apparaat bekijken.

3.BEPERKINGEN TEN AANZIEN VAN DE RECHTEN VAN DE EINDGEBRUIKER. 
Behoudens voor zover een dergelijke activiteit uitdrukkelijk door de toepasselijke wetgeving wordt toegestaan, is het niet toegestaan om de broncode of algoritmen van de LG-software te kopiëren, decompileren, onderwerpen aan reverse engineering, disassembleren of anderszins proberen te herleiden tot een broncode. Evenmin is het toegestaan om functies van de LG-software te wijzigen of uit te schakelen of om afgeleide werken te maken op basis van de LG-software. Het is niet toegestaan om de LG-software te verhuren, te leasen, in gebruik te geven, in sublicentie te geven of te gebruiken om commerciële hostingservices aan te bieden. 

4.UPGRADES. 
Deze EULA is van toepassing op updates, aanvullingen en add-on-componenten (indien van toepassing) van de LG-software die LGE aan u kan verschaffen of beschikbaar kan stellen na de datum waarop u uw apparaat verkrijgt, tenzij we andere voorwaarden verstrekken bij deze upgrade. Om LG-software die als upgrade wordt geïdentificeerd te gebruiken, dient u over een licentie te beschikken voor de LG-software die volgens LGE in aanmerking komt voor de upgrade. Na het upgraden kunt u niet langer gebruik maken van de oorspronkelijke LG-software die ten grondslag lag aan de upgrade. Met een upgrade van LG-software kunnen er nieuwe functies worden toegevoegd en soms ook bestaande functies worden verwijderd.
LET OP: LG ELECTRONICS INC. AANVAARDT GEEN AANSPRAKELIJKHEID OF VERANTWOORDELIJKHEID VOOR DE UPDATES WANNEER DE FOUT IS VEROORZAAKT DOOR U (BIJV. NIET VOLGEN VAN ONZE UPDATERICHTLIJNEN) OF ALS LG ELECTRONICS INC. NALATIG IS GEWEEST. In een beperkt aantal gevallen wordt de software-update alleen aangeboden door uw netwerkprovider. In dat geval valt de software-update onder de contractuele relatie met uw netwerkprovider.

5.SOFTWAREOVERDRACHT.
Als u uw rechten ten aanzien van de LG-software op grond van deze EULA overdraagt aan een derde in verband met de verkoop of overdracht van het apparaat met de LG-software, dan dient de LG-software volledig (d.w.z. met inbegrip van alle onderdelen, media en gedrukte materialen, upgrades, deze EULA, enz.) te worden overgedragen. Er kan geen sprake zijn van indirecte overdracht, zoals een consignatie. Voorafgaand aan de overdracht dient de eindgebruiker die de LG-software ontvangt zich akkoord te verklaren met de EULA.

6.BEPERKING VAN GARANTIE. 
U ERKENT DAT DE LG-SOFTWARE NIET IS ONTWIKKELD OM TE VOLDOEN AAN UW INDIVIDUELE EIS(EN). LGE GEEFT GEEN GARANTIES OF VERKLARINGEN TEN AANZIEN VAN BESCHIKBAARHEID, GEBRUIK, TIJDIGHEID, VEILIGHEID, JUISTHEID, NAUWKEURIGHEID OF BETROUWBAARHEID VAN, OF DE RESULTATEN VAN HET GEBRUIK VAN, OF ANDERSZINS MET BETREKKING TOT DE LG-SOFTWARE OF ENIGE INHOUD DAARVAN. ELK MATERIAAL DAT VOORAF WORDT GEÏNSTALLEERD OP, WORDT GEDOWNLOAD NAAR OF OP ANDERE WIJZE VIA HET GEBRUIK VAN DE LG-SOFTWARE WORDT VERKREGEN, WORDT GEHEEL NAAR EIGEN RISICO EN GOEDDUNKEN UITGEVOERD. ALLEEN U BENT VERANTWOORDELIJK VOOR EVENTUELE SCHADE AAN UW APPARAAT OF VERLIES VAN GEGEVENS ALS GEVOLG VAN HET DOWNLOADEN VAN DERGELIJKE MATERIALEN OF HET GEBRUIK VAN DE LG-SOFTWARE. TENZIJ APART VERMELD IN EEN SCHRIFTELIJKE UITDRUKKELIJKE BEPERKTE GARANTIE BIJ UW TOESTEL, WORDT ALLE SOFTWARE DOOR LGE MET DIT MOBIELE APPARAAT (VOORAF GEÏNSTALLEERD OP HET MOBIELE APPARAAT, GEDOWNLOAD OF OP ANDERE WIJZE VERKREGEN) GELEVERD IN DE BETREFFENDE STAAT (“AS IS”) EN VOOR ZOVER DEZE BESCHIKBAAR IS (“AS AVAILABLE”), ZONDER GARANTIES VAN WELKE AARD DAN OOK, HETZIJ UITDRUKKELIJK OF STILZWIJGEND. VOOR ZOVER MOGELIJK OP GROND VAN HET TOEPASSELIJKE RECHT WIJST LGE ALLE GARANTIES, ZOWEL UITDRUKKELIJK ALS STILZWIJGEND, AF, WAARONDER BEGREPEN, MAAR NIET BEPERKT TOT IMPLICIETE GARANTIES VAN VERHANDELBAARHEID, GESCHIKTHEID VOOR EEN BEPAALD DOEL, NIET-INBREUKMAKENDHEID OF ANDERE SCHENDINGEN VAN RECHTEN. IN SOMMIGE RECHTSGEBIEDEN IS UITSLUITING OF BEPERKING VAN DE DUUR VAN EEN STILZWIJGENDE GARANTIE NIET TOEGESTAAN. MOGELIJK ZIJN DE BOVENSTAANDE BEPERKINGEN OF UITSLUITINGEN DERHALVE NIET VAN TOEPASSING VOOR U. GEEN ENKELE MONDELINGE OF SCHRIFTELIJKE MEDEDELING OF INFORMATIEVERSTREKKING VAN LGE AAN U WORDT GEACHT DEZE BEPERKING VAN GARANTIE TE WIJZIGEN DAN WEL EEN GARANTIE TE VORMEN.

7.TOEGANG EN BESCHIKBAARHEID; LEEFTIJDSBEPERKING. 
Het is mogelijk dat LGE de services die beschikbaar zijn via de LG-software moet onderbreken of stopzetten of het gebruik van alle of een deel van de LG-software moet opschorten of beperken waar we dat redelijkerwijs nodig vinden om technische, operationele, beveiligings-, juridische of wettelijke redenen. De beschikbaarheid van de services in verband met een onderdeel van de LG-software kan afhankelijk zijn van de prestaties van uw telecommunicatieaanbieder. LGE heeft hier geen invloed op. U bent verantwoordelijk voor het treffen van alle maatregelen die voor u nodig zijn om toegang te krijgen tot de LG-software. LGE aanvaardt geen enkele aansprakelijkheid voor verlies of schade die u door deze externe factoren lijdt.
Bovendien kan het voor sommige functies van de LG-software nodig zijn dat uw toestel toegang tot het internet heeft en kunnen ze onderworpen zijn aan beperkingen die worden opgelegd door uw netwerk- of internetprovider. U erkent dat de toegang tot internet via het mobiele netwerk tot extra kosten kan leiden afhankelijk van uw abonnement en dat uw gebruik van sommige functies van de LG-software kan worden beïnvloed door de geschiktheid en prestaties van de hardware van uw apparaat of gegevenstoegang.
U dient ten minste 14 (veertien) jaar oud te zijn om de LG-software te gebruiken. Als u ten minste 14 (veertien) jaar, maar nog geen 18 (achttien) jaar bent, of minderjarig bent volgens het recht van het desbetreffende rechtsgebied, hebt u toestemming van uw ouders of wettelijke voogd nodig om gebruik te maken van de LG-software en deze EULA te accepteren.

8.TOESTEMMING VOOR GEBRUIK VAN APPARAAT- EN NETWERKGEGEVENS. 
Bij de activering van uw toestel worden uw toestel- en netwerkgegevens, zoals modelnaam, MCC of MNC, automatisch naar ons verzonden. Met deze informatie kunnen we beter voldoen aan de vraag in uw land, passende software-updates bieden, activiteiten van de klantenservice ondersteunen of enig andere productondersteuning bieden die voor u essentieel is. We kunnen bijvoorbeeld de bovenstaande gegevens gebruiken om te bepalen of er in uw land een extra klantenservicecentrum nodig is. Deze overdracht van apparaat- en netwerkgegevens vereist dat uw toestel toegang heeft tot internet en is mogelijk onderworpen aan beperkingen die worden opgelegd door uw netwerk- of internetprovider.  U erkent dat de toegang tot internet via het mobiele netwerk kan leiden tot extra kosten, afhankelijk van uw abonnement. Bovendien kunnen we deze gegevens direct gebruiken of versturen naar aan ons gelieerde ondernemingen, met het oog op verbetering van onze producten, services of technologieën. Van tijd tot tijd kan informatie over landsgrenzen en uw eigen landsgrens worden doorgegeven. Uw gegevens worden te allen tijden behandeld in overeenstemming met het Privacybeleid van LG dat kan worden bekeken via: [Instellingen – Systeem – Over het toestel – Juridische informatie – Juridische documenten voor LG-software – Privacybeleid].

9.APPLICATIES EN CONTENT VAN DERDEN 
Het apparaat en de LG-software bieden toegang tot applicaties en koppelingen naar andere services die eigendom zijn van en worden geëxploiteerd door derden.
Applicaties, services en content van derden waartoe u toegang krijgt via uw apparaat en de LG-software worden beschikbaar gesteld door deze derden en vallen buiten de reikwijdte van deze EULA. Contacten met externe aanbieders vinden uitsluitend plaats tussen u en de betreffende aanbieder en kunnen worden onderworpen aan de eigen voorwaarden en het eigen privacybeleid van de betreffende aanbieder. Wij adviseren u dergelijke documenten te lezen, maar zijn niet verantwoordelijk voor de inhoud ervan.
Wij aanvaarden geen enkele verantwoordelijkheid voor applicaties, services of content die worden geleverd door externe aanbieders en LGE WIJST ELKE VERANTWOORDELIJKHEID VOOR EEN EVENTUELE OPENBAARMAKING VAN GEGEVENS OF ENIGE ANDERE HANDELING VAN EXTERNE AANBIEDERS AF.

10.BEPERKING VAN AANSPRAKELIJKHEID. 
LGE KAN NIET AANSPRAKELIJK GESTELD WORDEN VOOR ENIGE SCHADE, VAN WELKE AARD DAN OOK, DIE VOORTVLOEIT UIT OF VERBAND HOUDT MET HET GEBRUIK OF DE ONMOGELIJKHEID VAN HET GEBRUIK VAN DE LG-SOFTWARE, ALSOOK ENIGE APPLICATIE VAN DERDEN OF DE INHOUD OF KOPPELINGEN DAARVAN, MET INBEGRIP VAN, MAAR NIET BEPERKT TOT SCHADE ALS GEVOLG VAN OF IN VERBAND MET FOUTEN, OMISSIES, ONDERBREKINGEN, DEFECTEN, VERTRAGINGEN IN DE WERKING OF TRANSMISSIE, VIRUSSEN, LIJNUITVAL, EVENALS ALLE ANDERE DIRECTE, INDIRECTE, SPECIALE, INCIDENTELE, EXEMPLAIRE OF GEVOLGSCHADE, ZELFS ALS LGE VOORAF IN KENNIS IS GESTELD VAN DE MOGELIJKHEID VAN DERGELIJKE SCHADE. IN SOMMIGE RECHTSGEBIEDEN IS UITSLUITING OF BEPERKING VAN INCIDENTELE SCHADE OF GEVOLGSCHADE NIET TOEGESTAAN, DUS MOGELIJK GELDT DE BOVENSTAANDE BEPERKING OF UITSLUITING NIET VOOR U. ONVERMINDERD HET VOORGAANDE IS DE TOTALE AANSPRAKELIJKHEID VAN LGE JEGENS U OP GROND VAN VERLIES, SCHADE EN RECHTSVORDERINGEN, AL DAN NIET VOORTVLOEIEND UIT EEN OVEREENKOMST, ONRECHTMATIGE DAAD OF ANDERSZINS, VERBAND HOUDEND MET UW GEBRUIK VAN DIT APPARAAT, DE LG-SOFTWARE OF APPLICATIES VAN DERDEN NOOIT HOGER DAN HONDERD AMERIKAANSE DOLLARS ($ 100). DE VOORGAANDE BEPERKINGEN, UITSLUITINGEN EN VRIJWARINGEN INCLUSIEF SECTIE 6, 9 EN 10 ZIJN VAN TOEPASSING VOOR ZOVER TOEGESTAAN DOOR HET TOEPASSELIJKE RECHT, ZELFS ALS ENIG RECHTSMIDDEL OF VERHAALMOGELIJKHEID NIET HET BEOOGDE DOEL HEEFT BEREIKT.

11.TOEPASSELIJK RECHT; GESCHILBESLECHTING (NIET VAN TOEPASSING OP INGEZETENEN VAN DE VERENIGDE STATEN)
(a)Behalve voor zover verboden door lokale wetgeving wordt elk geschil dat voortvloeit uit of verband houdt met deze EULA, met inbegrip van eventuele vragen in verband met haar bestaan, geldigheid of beëindiging: (i) onderworpen aan en opgelost door middel van arbitrage overeenkomstig de toepasselijke regels van het Koreaanse Commercial Arbitration Board (welke geacht worden te zijn opgenomen door middel van de verwijzing in deze clausule), (ii) waarbij het aantal arbiters één bedraagt, (iii) de arbitrage zal plaatsvinden in Seoel, Zuid-Korea, (iv) de arbitrageprocedure zal plaatsvinden in de Engelse taal en (v) het toepasselijke recht het materiële recht van de Republiek Korea zal zijn. 
(b)Voor zover de lokale wetgeving dit vereist opdat de arbitrage rechtsgeldig en een juridisch bindend middel voor de geschillenbeslechting zou zijn, ook jegens een consument, wordt het voornoemde nummer (i) geacht te verwijzen naar de regels van de meest prominente arbitrage-instantie (de 'Lokale arbitrageregels') in uw land en (iii) naar de hoofdstad van uw land.
(c)U kunt geschillen uitsluitend persoonlijk en op individuele basis aanhangig maken, en niet door middel van voeging of groepsvordering.

12.BEËINDIGING. 
Deze EULA is van kracht tot het moment van beëindiging. Uw rechten op grond van deze Licentie zullen automatisch worden beëindigd zonder voorafgaande kennisgeving van LGE indien u niet voldoet aan de bepalingen van deze EULA. LGE kan, naar eigen goeddunken, alle services die zijn gerelateerd aan deze EULA te allen tijde opschorten of beëindigen. Tevens behouden wij ons het recht voor om deze EULA te allen tijde te wijzigen (met inbegrip van, maar niet beperkt tot, het beperken of beëindigen van functies die gerelateerd zijn aan deze EULA). Na beëindiging van deze EULA dient u onmiddellijk te stoppen met het gebruik van de LG-software en het apparaat. U kunt deze EULA beëindigen door de LG-software geheel of gedeeltelijk van uw apparaat te verwijderen. Houd er echter rekening mee dat bepaalde LG-software permanent aanwezig dient te zijn op uw mobiele apparaat en niet verwijderd moet worden. LGE heeft geen enkele aansprakelijkheid op grond van enige wijziging in deze EULA of een eventuele opschorting of beëindiging van uw toegang tot of gebruik van de diensten die zijn gerelateerd aan deze EULA.

13.TAAL. 
Deze EULA is vertaald om te voldoen aan vereisten voor de lokale markt. In het geval van afwijkingen tussen de oorspronkelijke Engelstalige versie en de vertaalde versie heeft de Engelstalige versie van deze EULA voorrang, voor zover dit niet door de lokale wetgeving in uw rechtsgebied is verboden.

14.EXPORTBEPERKING. 
U erkent dat de LG-software onderhevig is aan de exportbeperkingen van verschillende landen. U gaat ermee akkoord te voldoen aan alle toepasselijke internationale en nationale wetten die van toepassing zijn op de LG-software, waaronder alle geldende wet- en regelgeving inzake exportbeperking.

15.VOLLEDIGE OVEREENKOMST; SCHEIDBAARHEID; OVERIG. 
Deze EULA vormt de volledige overeenkomst tussen u en LGE met betrekking tot de LG-software en vervangt alle eerdere of gelijktijdige mondelinge of schriftelijke communicatie, voorstellen en verklaringen met betrekking tot de LG-software of enig ander onderwerp van deze EULA. Indien enige bepaling van deze EULA nietig, ongeldig, niet-afdwingbaar of onwettig wordt geacht, zullen de overige bepalingen onverminderd van kracht blijven. Het downloaden van updates, de toegang tot en het gebruik van de LG-software is afhankelijk van de dataverbinding van uw apparaat. U bent zelf verantwoordelijk voor de kosten of uitgaven die voortvloeien uit of verband houden met het gebruik van de dataverbinding van uw apparaat, waaronder begrepen, maar niet beperkt tot kosten voor dataverbruik en roamingkosten bij gebruik van uw mobiele apparaat in het buitenland, die in rekening worden gebracht door uw serviceaanbieder.
BLUETOOTH LÅG ENERGI (BLE)
DEN HÄR ENHETEN KAN AKTIVERA BLE. BLE AKTIVERAS NÄR DU ANVÄNDER VISSA PROGRAM, TILL EXEMPEL ”Anslutningshanteraren”. VID AKTIVERING FÖRSÖKER BLE ANSLUTA TILL ANDRA ENHETER KONTINUERLIGT. TELEFONENS NAMN (”BLUETOOTH-INFORMATION”) KAN VISAS PÅ ANDRA ENHETER NÄR DEN FÖRSÖKER ANSLUTA. OM DU INTE VILL ATT BLUETOOTH-INFORMATION SKA VISAS PÅ ANDRA ENHETER MÅSTE DU BEGRÄNSA ANVÄNDNINGEN AV SÅDANA PROGRAM.

Detta Licensavtal för slutanvändare ( "Slutanvändaravtal") är ett juridiskt avtal mellan dig (antingen som enskild individ eller som representant för en organisation) och LG Electronics Inc. ( "LGE"), bolag registrerat i Sydkorea med säte i LG Twin Towers, 128 Yeoui-daero, Yeoungdeungpo-gu, Seoul 07336, Sydkorea, för programvara förinstallerad eller senare installerad på denna enhet, eller nedladdningsbar från Google Play, LGE Uppdateringscenter eller andra appbutiker, och som ägs av LGE och dess filialer, och omfattar datorprogramvara och även kan inkludera tillhörande media, tryckt material, online- eller elektronisk dokumentation i anslutning till din användning av den här enheten ( "LG-programvara "). 

Den här enheten kräver användandet av LG-programvara vid normal användning. GENOM ATT ANVÄNDA ENHETEN ELLER LG-PROGRAMVARA GODKÄNNER DU VILLKOREN I DETTA SLUTANVÄNDARAVTAL. OM DU INTE GODKÄNNER VILLKOREN SKA DU INTE ANVÄNDA LG-PROGRAMVARAN. Vissa program och tjänster som tillhandahålls av LGE kan inkluderas i eller hämtas till den här enheten. För många av dem krävs att du godkänner separata användningsvillkor och sekretesspolicyer. Dina rättigheter och skyldigheter gällande ditt användande av sådana program och tjänster presenteras då i de separata villkoren och sekretesspolicyerna. Du kan dessutom behöva registrera ett LG-tjänstmedlemskap ("LG-konto") för att kunna använda vissa program och tjänster som tillhandahålls av LGE. Du godkänner och samtycker till att ditt användande av sådana program och tjänster lyder under de tillämpliga reglerna och villkoren samt sekretesspolicyerna.

1.FÖRBEHÅLL OCH ÄGARSKAP.
LGE förbehåller sig alla rättigheter som inte uttryckligen beviljas dig i detta slutanvändaravtal. LG-programvaran skyddas av upphovsrättslagar och andra tillämpliga lagar och avtal om immateriella rättigheter. LGE eller dess filialer och licenstagare äger produktnamnet och har upphovsrätten och andra rättigheter gällande immateriell egendom för LG-programvaran. LG-programvaran licensieras, den säljs inte.

2.BEVILJANDE AV LICENS. 
LGE ger dig följande rättigheter, förutsatt att du följer alla regler och villkor i detta slutanvändaravtal: du får installera, öppna och köra ett exemplar av LG-programvaran som förinstallerats, installerats eller hämtats till enheten, endast i syfte att använda enheten.
Vissa delar av LG-programvaran tillhandahålls under licensvillkor för öppen källkod. I sådana fall kan vissa villkor i detta slutanvändaravtal åsidosättas av licensbestämmelserna för den öppna källkoden. Du kan se detaljerad information om licensen för öppen källkod i avsnittet om Juridisk information i menyn för ‘Inställningar– System’ på din enhet.

3.BEGRÄNSNINGAR I SLUTANVÄNDARENS RÄTTIGHETER. 
Du får inte kopiera, dekompilera, disassemblera eller på något annat sätt försöka utvinna källkoden eller algoritmer från LG-programvaran (förutom och endast i den utsträckning sådana åtgärder uttryckligen tillåts i gällande lag oavsett denna begränsning), eller ändra eller avaktivera några funktioner i LG-programvaran, eller skapa härledda verk baserade på LG-programvaran. Du får inte hyra ut, leasa, låna ut, underlicensiera eller tillhandahålla kommersiella värdtjänster med LG-programvaran. 

4.UPPGRADERINGAR. 
Det här slutanvändaravtalet gäller för uppdateringar, kompletteringar och tilläggskomponenter (i tillämpliga fall) för LG-programvaran som LGE kan tillhandahålla eller göra tillgängliga till dig efter datumet som du tar emot enheten, såvida vi inte tillhandahåller andra villkor i samband med en sådan uppgradering. Om du vill använda LG-programvara som identifierats som en uppgradering måste du först vara licensierad för LG-programvaran som LGE identifierat som en giltig uppgradering. Efter uppgraderingen får du inte längre använda den LG-programvara som utgjort grunden för ditt berättigande till uppgraderingen. Uppgraderingen av LG-programvara kan medföra att nya funktioner läggs till och, i vissa fall, att befintliga funktioner tas bort.
OBSERVERA ATT LG ELECTRONICS INC. INTE TAR NÅGOT ANSVAR FÖR UPPDATERINGARNA NÄR FELET ORSAKADES AV DIG (TILL EXEMPEL OM DU INTE FÖLJDE VÅRA RIKTLINJER FÖR UPPDATERINGAR) ELLER FÖRSUMLIGHET FRÅN LG ELECTRONICS INC.:s SIDA. I vissa begränsade fall erbjuds Programvaruuppdateringen endast av internetleverantören, och sådana Programvaruuppdateringar regleras av din avtalsenliga relation med denne.

5.ÖVERLÅTELSE AV PROGRAMVARA.
Om du överlåter slutanvändaravtalet för rättigheterna till LG-programvaran som beviljas häri till någon annan tredje part i samband med försäljningen eller överlåtelsen av enheten som LG-programvaran medföljer måste överföringen inkludera all LG-programvara (inklusive alla komponentdelar, media och tryckta material, uppgraderingar och det här slutanvändaravtalet). Överlåtelsen får inte vara en indirekt överlåtelse, t.ex. en konsignation. Före överlåtelsen måste den slutanvändare som mottar LG-programvaran godkänna samtliga villkor i slutanvändaravtalet.

6.GARANTIFRISKRIVNING. 
DU GODKÄNNER ATT LG-PROGRAMVARAN INTE HAR UTVECKLATS FÖR ATT UPPFYLLA DINA INDIVIDUELLA KRAV. LGE GARANTERAR INTE OCH GÖR INTE NÅGRA UTFÄSTELSER AVSEENDE TILLGÄNGLIGHETEN, ANVÄNDNINGEN, PUNKTLIGHETEN, SÄKERHETEN, GILTIGHETEN, EXAKTHETEN ELLER TILLFÖRLITLIGHETEN FÖR, ELLER RESULTATEN AV ANVÄNDANDET AV, ELLER ÖVRIGT SOM GÄLLER LG-PROGRAMVARAN ELLER NÅGOT ANNAT INNEHÅLL HÄRI. MATERIAL SOM HÄMTAS ELLER PÅ ANNAT SÄTT ERHÅLLS GENOM ANVÄNDNING AV LG-PROGRAMVARAN SKER EFTER EGET GOTTFINNANDE OCH PÅ EGEN RISK OCH DU BÄR ENSAMT ANSVAR FÖR SKADOR PÅ DIN ENHET ELLER FÖRLUST AV DATA SOM BLIR KONSEKVENSEN AV ATT OVAN NÄMNDA MATERIAL HÄMTAS, ELLER ANVÄNDANDET AV LG-PROGRAMVARAN. SÅVIDA DET INTE FASTSTÄLLS SEPARAT I EN SKRIFTLIG, UTTRYCKLIG, BEGRÄNSAD GARANTI SOM MEDFÖLJER ENHETEN, TILLHANDAHÅLLS ALL PROGRAMVARA SOM LGE ERBJUDER PÅ DENNA MOBILA ENHET (OM PROGRAMVARAN SÅ FINNS FÖRINSTALLERAD PÅ DEN MOBILA ENHETEN, HÄMTAS ELLER INFÖRSKAFFAS PÅ ANNAT SÄTT) I "BEFINTLIGT SKICK" OCH "ENLIGT TILLGÄNGLIGHET", UTAN NÅGRA SOM HELST GARANTIER, VARKEN UTTRYCKLIGA ELLER UNDERFÖRSTÅDDA. I DEN HÖGSTA GRAD SOM ÄR MÖJLIG ENLIGT GÄLLANDE LAG FRÅNSKRIVER SIG LGE ALLA GARANTIER, SÅVÄL UTTRYCKLIGA SOM UNDERFÖRSTÅDDA, INKLUSIVE MEN INTE BEGRÄNSAT TILL UNDERFÖRSTÅDDA GARANTIER OM SÄLJBARHET, LÄMPLIGHET FÖR ETT VISST ÄNDAMÅL, FRÅNVARO AV INTRÅNG ELLER ANDRA RÄTTIGHETSÖVERTRÄDELSER. EFTERSOM UNDANTAG ELLER BEGRÄNSNINGAR AV VARAKTIGHETEN FÖR UNDERFÖRSTÅDDA GARANTIER INTE ÄR GILTIGA I VISSA JURISDIKTIONER, ÄR DET MÖJLIGT ATT OVANSTÅENDE UNDANTAG ELLER BEGRÄNSNINGAR INTE ÄR TILLÄMPLIGA. INGA RÅD ELLER INFORMATION I SKRIFTLIG ELLER MUNTLIG FORM SOM DU ERHÅLLER FRÅN LGE SKA ANSES ÄNDRA DEN HÄR GARANTIFRISKRIVNINGEN, ELLER SKAPA NÅGON GARANTI.

7.ÅTKOMST OCH TILLGÄNGLIGHET; ÅLDERSBEGRÄNSNING. 
LG kan behöva avbryta eller avsluta de tjänster som tillhandahålls via LG-programvaran, eller behöva upphäva eller begränsa din användning av hela eller någon del av LG-programvaran, om vi anser det skäligen nödvändigt av tekniska, driftsmässiga, säkerhetsmässiga, juridiska eller regelmässiga skäl. Tillgängligheten för de tjänster som hör till viss LG-programvara kan variera beroende på prestandan hos utomstående teleoperatörer, vilket LGE inte kan påverka. Du ansvarar för att vidta alla de åtgärder som krävs för att du ska kunna ha tillgång till LG-programvaran. LGE tar inget ansvar för eventuell förlust eller skada som sådana externa faktorer kan innebära för dig.
Vidare kan det för vissa funktioner i LG-programvaran krävas tillgång till internet på enheten. Vissa funktioner kan även beröras av begränsningar hos ditt nätverk eller din internetleverantör. Du är införstådd med att användningen av internet via det mobila nätverket kan medföra extra avgifter beroende på ditt abonnemang, samt att tillgången till vissa funktioner i LG-programvaran kan påverkas av lämpligheten och prestandan hos enhetens maskinvara eller dataåtkomst.
Du måste vara minst 14 (fjorton) år för att använda eller få åtkomst till LG-programvaran. Om du är minst 14 (fjorton) år men under 18 (arton) år, eller myndighetsåldern i din jurisdiktion, måste du ha tillåtelse från förälder eller vårdnadshavare att använda LG-programvaran och godkänna det här slutanvändaravtalet.

8.SAMTYCKE TILL ANVÄNDNING AV ENHETS- OCH NÄTVERKSINFORMATION. 
Vid aktivering av enheten skickas automatiskt enhets- och nätverksinformation som modellnamn, MCC och MNC till oss. Denna information hjälper oss att möta efterfrågan i ditt land, tillhandahålla lämpliga programuppdateringar, sköta kundtjänsten och andra produktsupporttjänster som kan vara viktiga för dig. Till exempel kan vi använda ovanstående information för att identifiera om det krävs ytterligare kundtjänstcenter i ditt land. Överföringen av enhets- och nätverksinformation kräver att enheten är ansluten till internet. Överföringen kan beröras av begränsningar hos ditt nätverk eller din internetleverantör.  Du är införstådd med att åtkomst till internet via det mobila nätverket kan leda till ytterligare avgifter beroende på ditt abonnemang. Dessutom kan vi direkt använda, eller överföra, denna information till våra dotterbolag, för att förbättra de produkter, tjänster eller lösningar som vi erbjuder dig. Då och då kan information komma att överföras över internationella gränser och utanför ditt land. Din information behandlas alltid i enlighet med LG:s sekretesspolicy som kan ses på: [Inställningar – System – Om telefonen – Juridisk information – Juridiska dokument för mjukvaran från LG – Sekretesspolicy].

9.PROGRAMVARA FRÅN TREDJE PART SAMT INNEHÅLL. 
Enheten och LG-programvaran tillhandahåller åtkomst till program och länkar till andra tjänster som ägs och drivs av tredje part.
All programvara från tredje part, alla programgränssnitt, digitala certifikat, tjänster och innehåll som du kommer åt via enheten och LG-programvara görs tillgängliga för dig av tredjepartsleverantörer och befinner sig utanför ramen för detta Slutanvändaravtal. Ditt samröre med leverantörer av tredje part sker uteslutande mellan dig och relevant leverantör och kommer att vara föremål för leverantörens egna villkor och sekretesspolicy. Vi uppmanar dig att läsa sådana dokument, även om vi inte är ansvariga för innehållet i dem.
Vi accepterar inte att ta något ansvar för program, programgränssnitt, digitala certifikat, tjänster eller innehåll som tillhandahålls av tredjepartsleverantörer och LGE FRÅNSÄGER SIG ALLT ANSVAR FÖR NÅGON FORM AV AVSLÖJANDE AV INFORMATION ELLER ANNAN VERKSAMHET UTFÖRD AV TREDJEPARTSLEVERANTÖR.

10.ANSVARSBEGRÄNSNING. 
LGE ANSVARAR INTE FÖR NÅGON TYP AV SKADOR SOM KAN UPPSTÅ GENOM ELLER I SAMBAND MED ANVÄNDANDET AV ELLER OFÖRMÅGAN ATT ANVÄNDA LG-PROGRAMVARAN SAMT NÅGRA PROGRAM FRÅN TREDJE PART, DESS INNEHÅLL ELLER LÄNKAR, INKLUSIVE MEN INTE BEGRÄNSAT TILL SKADOR SOM BEROR PÅ ELLER ÄR RELATERADE TILL FEL, UNDERLÅTELSER, AVBROTT, BRISTER, FÖRSENINGAR I ANVÄNDNING ELLER ÖVERFÖRING, VIRUS, KONTAKTFEL OCH ALLA ANDRA DIREKTA, INDIREKTA, SÄRSKILDA, OFÖRUTSEDDA, TYPISKA SKADOR ELLER FÖLJDSKADOR, ÄVEN OM LGE HAR MEDDELATS OM ATT SÅDANA SKADOR ÄR MÖJLIGA. I VISSA JURISDIKTIONER TILLÅTS INTE UNDANTAG FRÅN ELLER BEGRÄNSNING AV INDIREKTA SKADOR ELLER FÖLJDSKADOR, SÅ OVANSTÅENDE BEGRÄNSNING ELLER UNDANTAG KANSKE INTE GÄLLER DIG. UTAN HINDER AV VAD SOM STADGATS OVAN KOMMER INTE LGE:S SAMMANLAGDA ANSVAR TILL DIG FÖR ALLA FÖRLUSTER, SKADOR OCH ÄRENDEN, INKLUSIVE MEN INTE BEGRÄNSAT TILL SÅDANA SOM BASERATS PÅ KONTRAKT, OTILLÅTNA HANDLINGAR ELLER ANNAT, SOM UPPSTÅR PÅ GRUND AV DITT ANVÄNDANDE AV DEN HÄR ENHETEN, DESS LG-PROGRAMVARA OCH PROGRAM FRÅN TREDJE PART, ATT ÖVERSKRIDA ETT HUNDRA AMERIKANSKA DOLLAR (USD 100). OVANSTÅENDE BEGRÄNSNINGAR, UNDANTAG OCH FRISKRIVNINGAR, INKLUSIVE AVSNITT 6, 9 OCH 10, SKA GÄLLA I MÖJLIGASTE UTSTRÄCKNING SOM TILLÅTS ENLIGT GÄLLANDE LAGSTIFTNING, ÄVEN OM NÅGON ERSÄTTNING INTE UPPFYLLER SITT EGENTLIGA SYFTE.

11.TILLÄMPAD LAGSTIFTNING; LÖSNING AV TVISTEMÅL (GÄLLER INTE BOENDE I USA)
(a)I den mån det inte förbjuds enligt gällande lag kommer alla tvistemål som uppstår av eller i samband med det här slutanvändaravtalet, inklusive eventuella frågor om dess existens, giltighet och avslutning, att: (i) refereras till och slutligen lösas av skiljenämnd under Reglerna för Korean Commercial Arbitration Board (vars regler anses medfölja den här klausulen genom referens), (ii) antalet skiljedomare ska vara en, (iii) sätet eller den juridiska platsen för skiljedomen ska vara Seoul, Sydkorea, (iv) språket som används i skiljedomsprocessen ska vara engelska och (v) gällande lagstiftning för kontraktet ska vara de rådande materiella rättsreglerna i Sydkorea. 
(b)I den utsträckning det krävs av gällande lagstiftning för att skiljedomen ska vara giltig och ha juridisk verkan som lösning av tvistemål, ska konsumenten (i) anses påvisa reglerna för den mest framstående skiljenämnden ("Lokala skiljenämndsregler") i ditt land och (iii) anses påvisa ditt lands huvudstad.
(c)Du kan endast lösa tvistemål med oss på individuella grunder, och inte som en målsägande eller en gruppmedlem i en anspråksgruppstämning eller representantsprocess.

12.UPPSÄGNING. 
Detta slutanvändaravtal gäller tills det sägs upp. Dina rättigheter under denna licens upphör omedelbart att gälla utan föregående meddelande från LGE om du inte lyckas följa alla regler och villkor i det här slutanvändaravtalet. Dessutom kan LGE efter eget gottfinnande avbryta eller avsluta eventuella tjänster relaterade till slutanvändaravtalet när som helst. Vi förbehåller oss också rätten att ändra slutanvändaravtalet när som helst (inklusive, men inte begränsat till, att begränsa eller avbryta vissa funktioner relaterade till slutanvändaravtalet). När det här slutanvändaravtalet blir uppsagt måste du sluta använda LG-programvaran och enheten helt och hållet. Du kan avsluta det här slutanvändaravtalet genom att ta bort hela eller delar av LG-programvaran, men du förstår att en del LG-programvara installerats permanent på din mobila enhet och inte ska tas bort. Vi ansvarar inte på något sätt för ändringar i slutanvändaravtalet eller avbrott eller avslutande av din åtkomst till eller användning av tjänsterna relaterade till slutanvändaravtalet.

13.GÄLLANDE SPRÅK. 
Översättningar av det här slutanvändaravtalet sker på grund av lokala krav och skulle en avvikelse uppstå mellan den engelska versionen och en översatt version av det här slutanvändaravtalet ska den engelska versionen ha företräde, i den mån det inte förbjuds enligt lokal lagstiftning i din jurisdiktion.

14.EXPORTKONTROLL. 
Du medger att LG-programvaran är föremål för exportrestriktioner i olika länder. Du samtycker till att följa alla tillämpliga internationella och nationella lagar som gäller för LG-programvaran, inklusive alla tillämpliga lagar och föreskrifter gällande exportrestriktioner.

15.HELA AVTALET; AVSKILJBARHET; ÖVRIGT. 
Det här slutanvändaravtalet utgör hela avtalet mellan dig och LGE i relation till LG-programvaran och ersätter alla tidigare eller samtidiga muntliga eller skriftliga kommunikationer, förslag och utfästelser vad gäller LG-programvaran eller något annat innehåll som täcks av det här slutanvändaravtalet. Om något villkor i slutanvändaravtalet anses vara upphävt, ogiltigt, ej verkställbart eller olagligt ska övriga villkor fortsätta att gälla. Hämtningen av uppdateringar, åtkomst till och användandet av LG-programvaran kräver dataanslutningen i din enhet. Du ansvarar för betalningen av alla kostnader eller utgifter som kan uppstå genom användandet av din enhets dataanslutning, inklusive men inte begränsat till dataanvändnings- och överföringskostnader som faktureras av din tredje partsleverantör och roamingavgifter som uppstår när du använder din mobila enhet utomlands.
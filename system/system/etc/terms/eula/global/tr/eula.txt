BLUETOOTH LOW ENERGY (BLE)
BU CİHAZ BLE'Yİ ETKİNLEŞTİREBİLİR. "Bağlantı Yöneticisi" GİBİ BELİRLİ UYGULAMALARI KULLANDIĞINIZDA BLE ETKİNLEŞTİRİLİR. BLE ETKİN OLDUĞUNDA HER ZAMAN DİĞER CİHAZLARA BAĞLANMAYA ÇALIŞIR. BAĞLANMAYA ÇALIŞIRKEN, ATANAN TELEFON ADINIZ ("BLUETOOTH BİLGİSİ") DİĞER CİHAZDA GÖRÜNTÜLENEBİLİR. BLUETOOTH BİLGİNİZİN DİĞER CİHAZLARDA GÖRÜNTÜLENMESİNİ İSTEMİYORSANIZ LÜTFEN BU TÜR UYGULAMALARI KULLANIMINIZI SINIRLANDIRIN.

Bu Son Kullanıcı Yazılım Lisans Anlaşması (”EULA”) siz (birey veya tek bir kurum) ile Güney Kore’de tescilli, kayıtlı ofisi LG Twin Towers, 128 Yeoui-daero, Yeoungdeungpo-gu, Seul 07336, Güney Kore adresinde bulunan LG Electronics Inc. (”LGE”) arasında, bu cihaza önceden yüklenmiş veya kurulmuş ya da Google Playstore, LGE update center ve LGE ve bağlı kuruluşlarına ait diğer uygulama merkezlerinden indirilebilen, bilgisayar yazılımını içeren ve bu cihazın kullanımıyla bağlantılı ilgili medya, basılı materyal, “online” veya elektronik dokümantasyonu içerebilen yasal bir anlaşmadır. 

Bu cihaz, normal kullanımında LG Yazılımı'nın kullanılmasını gerektirir. CİHAZI VEYA LG YAZILIMINI KULLANARAK BU SÖZLEŞMENİN ŞARTLARINI KABUL ETMİŞ OLURSUNUZ. İŞBU ŞARTLARI KABUL ETMİYORSANIZ LÜTFEN LG YAZILIMINI KULLANMAYIN. LGE tarafından sunulan bazı uygulama ve hizmetler, bu cihaza dahil edilebilir veya indirilebilir. Bu uygulama ve hizmetlerin pek çoğu için bunların ilgili kullanım şartlarına ve gizlilik politikalarına muvafakat etmeniz gerekmektedir. Bu uygulama ve hizmetleri kullanımınıza ilişkin hak ve yükümlülükleriniz, ilgili koşul ve şartlarda ve gizlilik politikalarında belirtilecektir. Ayrıca, LGE tarafından sunulan uygulama ve hizmetlerden bazılarını kullanabilmek için LG Hizmeti üyeliğine kaydolmanız ("LG Hesabı") gerekebilir. Bu uygulama ve hizmetleri kullanmanızın ilgili koşul ve şartlar ile gizlilik politikalarına tabi olduğunu kabul ve tasdik ediyorsunuz.

1.HAKLARIN VE MÜLKİYETİN KORUNMASI.
LGE, işbu Sözleşmede tarafınıza açıkça verilmemiş tüm hakları saklı tutar. LG Yazılımı telif hakları ve diğer fikri mülkiyet hakları ve sözleşmeleri ile korunmaktadır. LGE veya iştirak şirketleri ve lisans verenleri LG Yazılımı'nın mülkiyetine, telif hakkına ve diğer fikri mülkiyet haklarına sahiptir. LG Yazılımı satılmaz; lisansı verilir.

2.LİSANS VERİLMESİ. 
LGE, işbu Sözleşmenin tüm koşul ve şartlarına uymanız şartıyla size aşağıdaki hakları verir. Bu cihaza önceden yüklenmiş, kurulmuş ya da indirilmiş LG Yazılımının bir kopyasını sadece cihazınızı kullanmak için gerekli olduğu ölçüde kullanabilir, çalıştırabilir ve bu kopyaya erişebilirsiniz.
LG Yazılımının bazı bileşenleri, açık kaynaklı lisans şartları kapsamında sağlanmaktadır. Böyle durumlarda açık kaynaklı lisans hükümleri, işbu Sözleşmenin bazı şartlarının yerine geçebilir. Açık kaynak lisansına ilişkin detaylı bilgileri cihazınızın ‘Ayarlar – Sistem’ menüsünün Yasal bilgiler bölümünden görüntüleyebilirsiniz.

3.SON KULLANICI HAKLARI KISITLAMALARI. 
LG Yazılımı'nı kopyalayamaz, bu yazılım üzerinde ters mühendislik işlemleri gerçekleştiremez, bunu kaynak koduna dönüştüremez, parçalarına ayıramaz veya başka bir şekilde kaynak kodunu ya da algoritmalarını elde etmeye çalışamazsınız (bu sınırlandırmadan bağımsız olarak geçerli kanunlarca bu aktivitelere açıkça izin verilen durumlar hariçtir) veya LG Yazılımı'nın hiçbir özelliğini değiştiremez veya engelleyemezsiniz ya da LG Yazılımı'na dayalı olarak türev çalıştırmalar oluşturamazsınız. LG Yazılımı'nı kiralayamaz, kiraya veremez, başkasına veremez, alt lisansını veremez veya LG Yazılımı'yla ticari yer sağlama hizmetleri veremezsiniz. 

4.GÜNCELLEMELER. 
İşbu Sözleşme, söz konusu güncelleme ile birlikte başka şartlar sunulmadığı takdirde LGE'nin size LG Yazılımı için sağlayabileceği ya da cihazınızı aldığınız tarihten sonra kullanımınıza sunabileceği güncelleme, ilave ve eklentiler (varsa) için de geçerlidir. Güncelleme olarak tanımlanan LG Yazılımı'nı kullanabilmek için öncelikle LGE tarafından güncelleme için uygun olarak tanımlanan LG Yazılımı'nın lisansına sahip olmanız gerekir. Güncellemeden sonra, güncelleme uygunluğunuzun temelini teşkil eden LG Yazılımı'nı artık kullanamazsınız. LG Yazılım yükseltmesiyle yeni özellikler eklenebilir ve bazı durumlarda da mevcut işlevler silinebilir.
LG ELECTRONICS INC. HATANIN SİZDEN KAYNAKLANMASI (ÖRN. GÜNCELLEME TALİMATLARIMIZA UYMAMANIZ) VEYA LG ELECTRONICS INC.İN İHMALİ DURUMUNDA GÜNCELLEMELERE İLİŞKİN HİÇBİR SORUMLULUK KABUL ETMEZ. Yazılım Güncellemesi, bazı sınırlı durumlarda sadece GSM operatörünüz tarafından sunulacak ve GSM operatörünüzle olan akdi ilişkinize tabi olacaktır.

5.YAZILIMIN DEVRİ.
Burada verilen LG Yazılımına yönelik işbu Sözleşme kapsamındaki hakları LG Yazılımının birlikte sunulduğu cihazın satışı veya devri ile bağlantılı olarak herhangi bir üçüncü şahsa devretmeniz halinde söz konusu devir, LG Yazılımının tamamını (tüm bileşen parçaları, medyalar ve basılı materyaller, her türlü güncelleme ve bu Sözleşme dahil) içermelidir. Devir, konsinye satış gibi dolaylı bir devir şeklinde gerçekleştirilemez. LG Yazılımını alan son kullanıcı devir öncesinde Sözleşmenin tüm şartlarını kabul etmelidir.

6.GARANTİ KOŞULLARI. 
LG YAZILIMININ BİREYSEL İHTİYAÇLARINIZI KARŞILAMAK İÇİN GELİŞTİRİLMEDİĞİNİ KABUL EDİYORSUNUZ. LGE, LG YAZILIMI'NIN VEYA HERHANGİ BİR İÇERİĞİNİN KULLANILABİLİRLİĞİ, KULLANIMI, GÜNCELLİĞİ, GÜVENLİĞİ, GEÇERLİLİĞİ, DOĞRULUĞU VEYA GÜVENİLİRLİĞİ YA DA KULLANILMASINDAN DOĞACAK SONUÇLARI VEYA BAŞKA BİR ŞEKİLDE LG YAZILIMI KULLANIMIYLA İLGİLİ HİÇBİR GARANTİ SUNMAMAKTA VE HİÇBİR BEYANDA BULUNMAMAKTADIR. LG YAZILIMI KULLANILARAK ÖNCEDEN YÜKLENMİŞ OLAN, YÜKLENEN VEYA BAŞKA BİR ŞEKİLDE ELDE EDİLEN HERHANGİ BİR MATERYALİN RİSKİ TAMAMEN SİZE AİTTİR VE BU TÜR MATERYALLERİN İNDİRİLMESİNDEN YA DA LG YAZILIMI'NIN KULLANILMASINDAN KAYNAKLANAN CİHAZINIZDAKİ HER TÜRLÜ HASARDAN VEYA VERİ KAYBINDAN YALNIZCA SİZ SORUMLUSUNUZDUR. LGE TARAFINDAN BU MOBİL CİHAZLA BİRLİKTE SUNULAN TÜM YAZILIMLAR (MOBİL CİHAZA ÖNCEDEN YÜKLENMİŞ, İNDİRİLMİŞ VEYA BAŞKA ŞEKİLDE EDİNİLMİŞ OLSUN YA DA OLMASIN) CİHAZINIZLA BİRLİKTE GELEN YAZILI SARİH SINIRLI GARANTİDE AYRICA BELİRTİLMEDİKÇE HERHANGİ BİR SARİH VEYA ZIMNİ GARANTİ OLMAKSIZIN, "OLDUĞU GİBİ" VE "MEVCUT HALİYLE" SAĞLANMAKTADIR. GEÇERLİ KANUNLAR UYARINCA MÜMKÜN OLAN EN GENİŞ ÖLÇÜDE LGE TİCARİ ELVERİŞLİLİK, BELİRLİ BİR AMACA UYGUNLUK, İHLAL ETMEME VEYA HAKLARIN BAŞKA BİR İHLALİ OLMAMASINA DAİR ZIMNİ GARANTİLER DAHİL ANCAK BUNLARLA SINIRLI OLMAYACAK ŞEKİLDE SARİH YA DA ZIMNİ TÜM GARANTİLERDEN FERAGAT EDER. BAZI YARGILAR, ÖRTÜK BİR GARANTİNİN NE KADAR SÜREYLE GEÇERLİ OLDUĞUNA DAİR İSTİSNALARA VEYA SINIRLANDIRMALARA İZİN VERMEMEKTEDİR; BU NEDENLE YUKARIDAKİ SINIRLANDIRMALAR VE İSTİSNALAR GEÇERLİ OLMAYABİLİR. TARAFINIZCA LGE'DEN ALINAN SÖZLÜ YA DA YAZILI HİÇBİR TAVSİYE VEYA BİLGİ, GARANTİ FERAGATİNİ DEĞİŞTİRECEK YA DA HERHANGİ BİR GARANTİ OLUŞTURACAK ŞEKİLDE YORUMLANMAYACAKTIR.

7.ERİŞİM VE KULLANILABİLİRLİK; YAŞ KISITLAMASI. 
LG; teknik, işletimsel, güvenlikle ilgili, yasal veya düzenlemeyle ilgili nedenlerle makul bir şekilde gerekli görebileceğimiz durumlarda LG Yazılımı aracılığıyla kullanıma sunulan hizmetleri duraklatabilir veya durdurabilir ya da LG Yazılımının tamamını veya herhangi bir kısmını kullanımınızı askıya alabilir veya sınırlandırabilir. Bazı LG Yazılımlarıyla ilgili hizmetlerin kullanılabilirliği, LGE'nin herhangi bir etkisinin olamayacağı üçüncü taraf telekomünikasyon sağlayıcınızın performansına bağlı olabilir. LG Yazılımına erişim sağlamanız için gerekli olan tüm düzenlemeleri yapmaktan sorumlusunuz. LGE, harici faktörlerin neden olduğu hasar veya zararlara yönelik sorumluluk kabul etmez.
İlaveten, LG Yazılımının bazı özelliklerini kullanabilmeniz için cihazınızın İnternet bağlantısının olması gerekebilir ve bu özellikler, ağınız veya İnternet sağlayıcınız tarafından getirilen kısıtlamalara tabi olabilir. Mobil ağınızdan İnternet'e erişmeniz sonucunda tarifenize bağlı olarak ilave ücretlere maruz kalabilirsiniz ve LG Yazılımının bazı özelliklerini kullanımınız, cihaz donanımlarınızın veya veri erişiminizin uygunluğundan ve performansından etkilenebilir.
LG Yazılımını kullanabilmek veya bu yazılıma erişebilmek için en az 14 (on dört) yaşında olmanız gerekir. En az 14 (on dört) yaşındaysanız ancak 18 (on sekiz) yaşından ya da bağlı olduğunuz yargı bölgesinde geçerli reşitlik yaşından küçükseniz LG Yazılımını kullanmak ve işbu Son Kullanıcı Lisans Sözleşmesini kabul etmek için ebeveyninizin veya yasal vasinizin iznini almanız gerekir.

8.CİHAZ VE AĞ BİLGİLERİNİN KULLANIMINA İLİŞKİN MUVAFAKAT. 
Cihazınızı etkinleştirdiğinizde model adı, MCC veya MNC gibi cihaz ve ağ bilgileriniz, bize otomatik olarak gönderilir. Bu bilgiler; ülkenizdeki talepleri daha iyi karşılamamıza, uygun yazılım güncellemelerini sunmamıza ve müşteri hizmet faaliyetlerini veya sizin için gerekli olabilecek ürün destek hizmetlerini desteklememize olanak tanımaktadır. Örneğin, yukarıda bahsi geçen bilgileri ülkenizde ilave müşteri hizmetleri merkezinin zorunlu olup olmadığını belirlemek için kullanabiliriz. Cihaz ve ağ bilgilerinin aktarılması için cihazınızın internet bağlantısının olması gerekebilir ve bu aktarım, ağ veya internet sağlayıcınız tarafından getirilen kısıtlamalara tabi olabilir.  Mobil ağınızdan internete erişmeniz sonucunda tarifenize bağlı olarak ilave ücretlere maruz kalabileceğinizi kabul edersiniz. İlaveten, bu bilgileri ürün, hizmet veya teknolojilerimizi sizin için geliştirmek amacıyla doğrudan kullanabilir veya iştiraklerimize aktarabiliriz. Bu bilgiler, zaman zaman uluslararası sınırlar arasında ve ülkeniz dışına aktarılabilir. Bilgileriniz, her zaman şurada bulunan LG Gizlilik İlkesine uygun olarak işlenecektir: [Ayarlar – Sistem – Telefon hakkında – Yasal bilgiler – LG Yazılımı için Yasal Belgeler – Gizlilik ilkesi].

9.ÜÇÜNCÜ TARAF UYGULAMALARI VE İÇERİK. 
Cihaz ve LG Yazılımı, uygulamaya erişim ve üçüncü tarafların sahip olduğu ya da sunduğu diğer servislere bağlantı sağlar.
Cihaz ve LG Yazılımı üzerinden erişim sağladığınız her türlü üçüncü taraf uygulamaları, uygulama arayüzleri, dijital sertifikalar, hizmetler ve içerikler, size bu üçüncü taraf sağlayıcılar tarafından sunulmaktadır ve işbu EULA kapsamına girmez. Herhangi bir üçüncü taraf sağlayıcısı ile olan ilişkileriniz yalnızca sizinle ilgili sağlayıcı arasındadır ve sağlayıcının kendi şartları ve koşulları ile gizlilik politikasına tabi olabilir. Bu belgelerin içeriğinden sorumlu olmamakla birlikte bu belgeleri okumanızı tavsiye ederiz.
Üçüncü tarafların sağladığı uygulama, uygulama arayüzü, dijital sertifika, hizmetler ve içerik için hiçbir sorumluluk kabul etmiyoruz; LGE ÜÇÜNCÜ TARAFLARIN HERHANGİ BİR BİLGİ İFŞASI VEYA BAŞKA UYGULAMALARINA İLİŞKİN HİÇBİR SORUMLULUK ÜSTLENMEYECEĞİNİ BEYAN EDER.

10.SORUMLULUĞUN SINIRLANDIRILMASI. 
LGE, SÖZ KONUSU HASARLARIN GERÇEKLEŞEBİLECEĞİ KONUSUNDA UYARILMIŞ OLSA DAHİ, ÇALIŞTIRMA VEYA AKTARMA HATALARI, EKSİKLİKLERİ, AKSAKLIKLARI, KUSURLARI, GECİKMELERİ, VİRÜSLER, HAT SORUNLARINDAN KAYNAKLANAN HASARLAR VE DİĞER TÜM DOĞRUDAN, DOLAYLI, ÖZEL, BAĞLI, EMSAL VEYA ARIZİ HASARLAR DAHİL ANCAK BUNLARLA SINIRLI OLMAYACAK ŞEKİLDE LG YAZILIMININ VE AYRICA HERHANGİ BİR ÜÇÜNCÜ TARAF YAZILIMININ KULLANIMINDAN VEYA KULLANILAMAMASINDAN KAYNAKLANAN VEYA BUNLARLA BAĞLANTILI HİÇBİR HASARDAN SORUMLU OLMAYACAKTIR. BAZI YARGILAR, BAĞLI VEYA ARIZİ HASARLARIN İSTİSNASINA YA DA SINIRLAMASINA İZİN VERMEZ; DOLAYISIYLA, YUKARIDAKİ SINIRLAMA VE İSTİSNA SİZİN İÇİN GEÇERLİ OLMAYABİLİR. YUKARIDAKİLERDEN BAĞIMSIZ OLARAK LGE'NİN SÖZLEŞMEYE, HAKSIZ FİİLE YA DA BAŞKA BİR ŞEYE DAYALI OLAN, BU CİHAZI, LG YAZILIMI'NI VE ÜÇÜNCÜ TARAF UYGULAMALARINI KULLANIMINIZLA BAĞLANTI OLARAK OLUŞANLAR DAHİL ANCAK BUNLARLA SINIRLI OLMAYACAK ŞEKİLDE BÜTÜN KAYIPLAR, HASARLAR VE DAVA ŞARTLARI İÇİN SİZE KARŞI TOPLAM SORUMLULUĞU YÜZ ABD DOLARINI (100 $) AŞMAYACAKTIR. MADDE 6, 9 VE 10 DA DAHİL OLMAK ÜZERE YUKARIDA BAHSİ GEÇEN SINIRLAMA, İSTİSNA VE SORUMLULUK REDLERİ, HERHANGİ BİR ÇÖZÜM YOLU AMACINA ULAŞAMAMIŞ OLSA BİLE İLGİLİ KANUNLARIN İZİN VERDİĞİ AZAMİ ÖLÇÜDE TATBİK EDİLECEKTİR.

11.GEÇERLİ KANUN; ANLAŞMAZLIKLARIN ÇÖZÜMÜ (ABD'DE İKAMET EDENLER İÇİN GEÇERLİ DEĞİLDİR)
(a)Yerel kanunların izin vermediği durumlar hariç olmak kaydıyla işbu Sözleşmenin varlığı, geçerliliği ve feshi ile ilgili sorunlar da dahil olmak üzere bu Sözleşmeden doğan veya bunlarla bağlantılı olan her türlü anlaşmazlık: (i) Kore Ticari Tahkim Kurulu'na (kuralları referans yoluyla işbu maddeye eklenmiş kabul edilecektir) yöneltilecek ve nihai olarak bu kurulda tahkim yoluyla çözümlenecek, (ii) hakem sayısı bir olacak, (iii) tahkim yeri veya yasal yeri Seul, Güney Kore olacak, (iv) tahkim işlemlerinde kullanılacak dil İngilizce olacak ve (v) sözleşmenin geçerli kanunu Kore Cumhuriyeti'nin maddi hukuku olacaktır. 
(b)Anlaşmazlık çözüm yöntemi olarak tahkimin geçerli ve yasal olarak etkili olabilmesi için yerel yasaların gerektirdiği ölçüde, bir tüketici aleyhine olan durumlar da dahil, tahkim (i) ülkenizdeki en yetkili tahkim makamının kurallarına ("Yerel Tahkim Kuralları") atıfta bulunduğu kabul edilecek ve (iii) ülkenizin başkentine atıfta bulunduğu kabul edilecektir.
(c)Bizimle olan anlaşmazlıkları yalnızca bireysel olarak çözümleyebilirsiniz; herhangi bir sözde sınıfta veya temsili davada bir davacı ya da sınıf üyesi olarak çözümleyemezsiniz.

12.FESİH. 
İşbu Sözleşme, feshedilene kadar geçerlidir. İşbu Sözleşmenin koşul ve şartlarından herhangi birine uymamanız durumunda işbu Lisans kapsamındaki haklarınız, LGE tarafından herhangi bir bildirimde bulunulmaksızın otomatik olarak feshedilecektir. Ayrıca LGE, kendi takdir yetkisine bağlı olarak EULA ile bağlantılı her türlü hizmeti istediği zaman askıya alabilir veya sonlandırabilir. Ayrıca işbu EULA'yı istediğimiz zaman değiştirme hakkını saklı tutarız (EULA ile bağlantılı belirli özelliklerin sınırlandırılması veya durdurulması dahil ancak bunlarla sınırlı değildir). İşbu Sözleşmenin feshedilmesi üzerine LG Yazılımının ve cihazın her türlü kullanımını durdurmanız gerekir. LG Yazılımının tamamını veya bir kısmını silerek işbu Sözleşmeyi feshedebilirsiniz ancak bazı LG Yazılımlarının mobil cihazınıza kalıcı olarak yüklenmesi ve silinmemesi gerektiğini kabul ediyorsunuz. EULA'da yapılan hiçbir değişiklik veya EULA ile bağlantılı hizmetlere erişiminizin veya bu hizmetleri kullanımınızın askıya alınması ya da sonlandırılması ile ilgili hiçbir sorumluluğumuz bulunmamaktadır.

13.GEÇERLİ DİL. 
İşbu Sözleşmenin her türlü tercümesi, yerel gereklilikler için yapılmakta olup İngilizce ile İngilizce dışındaki sürümler arasında herhangi bir tutarsızlık olması halinde ülkenizdeki yerel kanunların izin verdiği ölçüde bu Sözleşmenin İngilizce sürümü geçerli olacaktır.

14.İHRACAT KONTROLÜ. 
LG Yazılımının muhtelif ülkelerin ihracat kısıtlamalarına tabi olduğunu kabul ediyorsunuz. Bilumum ilgili ihracat kısıtlama kanun ve düzenlemeleri de dahil olmak üzere LG Yazılımı için geçerli olan tüm ilgili uluslararası ve ulusal kanunlara riayet etmeyi kabul ediyorsunuz.

15.SÖZLEŞMENİN BÜTÜNLÜĞÜ; BÖLÜNEBİLİRLİK; ÇEŞİTLİ HÜKÜMLER. 
İşbu Sözleşme, LG Yazılımı ile ilgili olarak siz ile LGE arasındaki sözleşmenin tamamını teşkil eder ve LG Yazılımına veya işbu Sözleşmede ele alınan diğer her türlü konuya ilişkin önceki ve mevcut tüm iletişim, teklif ve beyanların yerine geçer. İşbu Sözleşmenin herhangi bir hükmünün geçersiz, hükümsüz, yürütülemez veya yasalara aykırı olması halinde diğer hükümler tamamen geçerli ve yürürlükte kalacaktır. Güncelleme indirmeleri, LG Yazılımı'na erişim ve LG Yazılımı'nın kullanımı cihazınızın veri bağlantısına bağlıdır. Üçüncü şahıs hizmet sağlayıcınız tarafından faturalandırılan veri kullanımı ve iletimi ile ilgili masraflar ile mobil cihazınızı yurt dışında kullanırken ücretlendirilen dolaşım ücretleri dahil ancak sadece bunlarla sınırlı olmamak kaydıyla cihazınızın veri bağlantısının kullanılmasından kaynaklanan her türlü masraf veya ücretin ödenmesinden sorumlusunuz.
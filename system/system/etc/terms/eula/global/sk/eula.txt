SLUŽBA BLUETOOTH LOW ENERGY (BLE)
NA TOMTO ZARIADENÍ MOŽNO POVOLIŤ SLUŽBU BLE. SLUŽBA BLE SA AKTIVUJE, KEĎ POUŽÍVATE URČITÚ APLIKÁCIU, NAPRÍKLAD APLIKÁCIU „Správca pripojenia“. PO AKTIVÁCII SA SLUŽBA BLE BUDE PO CELÝ ČAS POKÚŠAŤ PRIPÁJAŤ K INÝM ZARIADENIAM. PRIDELENÝ NÁZOV VÁŠHO TELEFÓNU („INFORMÁCIE O BLUETOOTH “) SA MÔŽE ZOBRAZIŤ NA INOM ZARIADENÍ PRI POKUSE O PRIPOJENIE. AK NECHCETE, ABY SA INFORMÁCIE O VAŠOM ROZHRANÍ BLUETOOTH ZOBRAZOVALI NA INÝCH ZARIADENIACH, OBMEDZTE VAŠE VYUŽÍVANIE TAKÝCHTO APLIKÁCIÍ.

Táto softvérová licenčná zmluva koncového používateľa („Licenčná zmluva“) je právnou dohodou medzi vami (fyzickou osobou alebo právnickou osobou) a spoločnosťou LG Electronics Inc. („LGE“), ktorá je registrovaná v Kórejskej republike so sídlom na adrese LG Twin Towers, 128 Yeoui-daero, Yeoungdeungpo-gu, Soul 07336, Kórejská republika. Predmetom Licenčnej zmluvy je softvér, ktorý už je v tomto zariadení nainštalovaný alebo si ho môžete prevziať zo stránky Google Playstore, centra aktualizácií spoločnosti LGE a iných internetových obchodov s aplikáciami, ktorých vlastníkom je spoločnosť LGE a jej sesterské spoločnosti. Predmet Licenčnej zmluvy zahŕňa počítačový softvér a v súvislosti s používaním tohto zariadenia môže zahŕňať aj súvisiace médiá, tlačené materiály, dokumentáciu „online“ alebo v elektronickej forme („Softvér od spoločnosti LG“). 

Toto zariadenie potrebuje Softvér od spoločnosti LG na svoju bežnú prevádzku. POUŽÍVANÍM ZARIADENIA ALEBO SOFTVÉRU OD SPOLOČNOSTI LG SÚHLASÍTE S USTANOVENIAMI TEJTO LICENČNEJ ZMLUVY. AK S TÝMITO USTANOVENIAMI NESÚHLASÍTE, NEPOUŽÍVAJTE SOFTVÉR OD SPOLOČNOSTI LG. Toto zariadenie môže obsahovať niektoré aplikácie a služby poskytované spoločnosťou LGE, alebo ich možno na toto zariadenie prevziať. Mnohé z nich si môžu vyžadovať váš súhlas s ich osobitnými podmienkami používania a zásadami ochrany osobných údajov a vaše práva a povinnosti týkajúce sa používania týchto aplikácií a služieb sa budú stanovovať v týchto podmienkach používania a zásadách ochrany osobných údajov. Okrem toho sa môže od vás vyžadovať, aby ste sa stali členom servisného programu spoločnosti LG („Účet LG“), aby ste mohli používať niektoré aplikácie a služby poskytované spoločnosťou LGE. Uznávate a súhlasíte, že na používanie takých aplikácií a služieb sa budú vzťahovať príslušné zmluvné podmienky a zásady ochrany osobných údajov.

1.VÝHRADA PRÁV A VLASTNÍCTVA.
Spoločnosť LGE si vyhradzuje všetky práva, ktoré nie sú v tejto Licenčnej zmluve výslovne udelené vám. Softvér od spoločnosti LG je chránený autorským právom a inými právnymi predpismi a zmluvami o ochrane duševného vlastníctva. Spoločnosť LGE alebo jej sesterské spoločnosti a subjekty oprávnené udeľovať licencie v ich mene sú vlastníkmi majetkových, autorských a iných práv duševného vlastníctva na Softvér od spoločnosti LG. Softvér od spoločnosti LG je predmetom udelenia licencie, nie predaja.

2.UDELENIE LICENCIE. 
Spoločnosť LGE vám udeľuje nasledujúce práva pod podmienkou dodržania všetkých ustanovení tejto Licenčnej zmluvy z vašej strany: ste oprávnení používať, mať prístup a spúšťať jednu kópiu Softvéru od spoločnosti LG, ktorá je vopred nainštalovaná na tomto zariadení alebo je naň prevzatá, a to výhradne v takom rozsahu používania zariadenia.
Niektoré zložky Softvéru od spoločnosti LG sa poskytujú za licenčných podmienok upravujúcich otvorený zdroj. V takom prípade môžu ustanovenia licencie k otvorenému zdroju nahrádzať niektoré podmienky tejto Licenčnej zmluvy. Podrobnosti o licencii k otvorenému zdroju si môžete pozrieť v časti Právne informácie ponuky ‘Nastavenia – Systém’ vo svojom zariadení.

3.OBMEDZENIE PRÁV KONCOVÉHO POUŽÍVATEĽA.
Nie ste oprávnení kopírovať, vykonávať spätnú analýzu, spätný preklad, dešifrovanie strojového kódu alebo iným spôsobom sa pokúšať o odhalenie zdrojového kódu alebo algoritmov Softvéru od spoločnosti LG (s výnimkou, a len v určenom rozsahu, že takáto činnosť je výslovne povolená platným zákonom, ktorý nie je v rozpore s týmto obmedzením), nie ste oprávnení pozmeniť alebo deaktivovať žiadne funkcie Softvéru od spoločnosti LG, ani vytvárať na základe neho odvodeniny. Nie ste oprávnení Softvér od spoločnosti LG prenajímať, postúpiť, požičať, poskytnúť licenciu alebo jeho prostredníctvom komerčne poskytovať hostiteľské služby. 

4.PRECHOD NA VYŠŠIU VERZIU. 
Táto Licenčná zmluva sa vzťahuje na aktualizácie, doplnky a (prípadné) prídavné komponenty Softvéru od spoločnosti LG, ktoré vám LGE môže poskytnúť alebo sprístupniť po dni obstarania vášho zariadenia, ak v súvislosti s predmetnou aktualizáciou nebudú v platnosti iné podmienky. Ak chcete používať Softvér od spoločnosti LG označený ako vyššia verzia, ste oprávnení ho používať až po získaní licencie na Softvér od spoločnosti LG, ktorý spoločnosť LGE označí za spôsobilý na prechod na vyššiu verziu. Po prechode na vyššiu verziu nie ste oprávnení naďalej používať Softvér od spoločnosti LG, ktorý bol pôvodne predmetom vášho oprávnenia. Po prechode Softvéru od spoločnosti LG na vyššiu verziu môžu byť pridané nové funkcie a v niektorých prípadoch aj odstránené existujúce funkcie.
UPOZORŇUJEME, ŽE SPOLOČNOSŤ LG ELECTRONICS INC. NEZODPOVEDÁ ZA AKTUALIZÁCIE, AK STE CHYBU SPÔSOBILI VY (NAPR. STE NEDODRŽALI NAŠE USMERNENIA K AKTUALIZÁCIÁM) ALEBO AK BOLA SPOLOČNOSŤ LG ELECTRONICS INC. NEDBANLIVÁ. V niektorých limitovaných prípadoch vám aktualizáciu softvéru ponúkne len váš operátor a takáto aktualizácia softvéru sa bude riadiť vaším zmluvným vzťahom s týmto operátorom.

5.PRENOS SOFTVÉRU.
Ak v súvislosti s predajom alebo postúpením zariadenia, ktorého súčasťou je Softvér od spoločnosti LG, prenášate práva vyplývajúce z tejto Licenčnej zmluvy k Softvéru od spoločnosti LG na tretiu stranu, prenos sa musí vzťahovať na celý Softvér od spoločnosti LG (vrátane všetkých komponentov, médií a tlačených materiálov, prípadných vyšších verzií a tejto Licenčnej zmluvy). Prenos nesmie byť nepriamym prenosom, napríklad komisionárskym predajom. Pred vykonaním prenosu musí nový koncový používateľ, ktorý nadobúda Softvér od spoločnosti LG, vyjadriť súhlas so všetkými ustanoveniami Licenčnej zmluvy.

6.VYLÚČENIE ZÁRUKY. 
UZNÁVATE, ŽE SOFTVÉR OD SPOLOČNOSTI LG NEBOL VYVINUTÝ ZA ÚČELOM SPLNENIA VAŠICH INDIVIDUÁLNYCH POŽIADAVIEK. SPOLOČNOSŤ LGE NERUČÍ, ANI NEVYDÁVA ŽIADNE PREHLÁSENIA OHĽADOM DOSTUPNOSTI, POUŽITIA, AKTUÁLNOSTI, BEZPEČNOSTI, ÚČELNOSTI, PRESNOSTI, ANI SPOĽAHLIVOSTI SOFTVÉRU OD SPOLOČNOSTI LG ALEBO VÝSLEDKOV JEHO POUŽITIA, ANI ČOHOKOĽVEK, ČO SA HO TÝKA ALEBO ČO OBSAHUJE. AKÝKOĽVEK MATERIÁL VOPRED INŠTALOVANÝ, PREVZATÝ ALEBO INAK ZÍSKANÝ PROSTREDNÍCTVOM POUŽÍVANIA SOFTVÉRU OD SPOLOČNOSTI LG OBSTARÁVATE NA ZÁKLADE VÁŠHO UVÁŽENIA A NA VAŠE RIZIKO. JEDINE VY STE ZODPOVEDNÍ ZA PRÍPADNÉ POŠKODENIE SVOJHO ZARIADENIA ALEBO STRATU ÚDAJOV, KTORÝCH PRÍČINOU JE PREVZATIE TAKÉHOTO MATERIÁLU ALEBO POUŽÍVANIA SOFTVÉRU OD SPOLOČNOSTI LG. POKIAĽ SA SAMOSTATNE V PÍSOMNEJ VÝSLOVNEJ OBMEDZENEJ ZÁRUKE K VÁŠMU ZARIADENIU NESTANOVUJE INAK, VŠETOK SOFTVÉR POSKYTNUTÝ SPOLOČNOSŤOU LGE S TÝMTO MOBILNÝM ZARIADENÍM (ČI UŽ VOPRED NAINŠTALOVANÝ NA MOBILNOM ZARIADENÍ ALEBO NAŇ PREVZATÝ ALEBO INAK ZÍSKANÝ) SA POSKYTUJE „TAK, AKO JE“ A V STAVE, V „AKOM JE K DISPOZÍCII“, BEZ AKÝCHKOĽVEK VÝSLOVNÝCH ALEBO PREDPOKLADANÝCH ZÁRUK. SPOLOČNOSŤ LGE V MAXIMÁLNOM MOŽNOM ROZSAHU PRÍPUSTNOM PLATNOU LEGISLATÍVOU VYLUČUJE VŠETKY ZÁRUKY, VÝSLOVNÉ ALEBO PREDPOKLADANÉ, VRÁTANE NAJMÄ PREDPOKLADANÝCH ZÁRUK PREDAJNOSTI, VHODNOSTI NA KONKRÉTNY ÚČEL, NEPORUŠOVANIA ALEBO ZDRŽANIA SA INÉHO ZÁSAHU DO PRÁV. NIEKTORÉ PRÁVNE PORIADKY NEPRIPÚŠŤAJÚ VYLÚČENIE ALEBO OBMEDZENIA DĹŽKY PLATNOSTI PREDPOKLADANEJ ZÁRUKY, PRETO SA VYŠŠIE UVEDENÉ OBMEDZENIA ALEBO VYLÚČENIA NEMUSIA UPLATNIŤ. ŽIADNE OZNÁMENIE ALEBO INFORMÁCIA, ČI UŽ ÚSTNA, ALEBO PÍSOMNÁ, KTORÚ DOSTANETE OD SPOLOČNOSTI LGE, SA NESMIE POVAŽOVAŤ ZA ZÁKLAD POZMENENIA TOHOTO VYLÚČENIA ZÁRUKY, ALEBO ZA VYTVORENIE ZÁRUKY.

7.PRÍSTUP A DOSTUPNOSŤ; VEKOVÉ OBMEDZENIE. 
Môže sa stať, že spoločnosť LG bude musieť prerušiť alebo zrušiť poskytovanie služieb, ktoré sú k dispozícii prostredníctvom Softvéru od spoločnosti LG, alebo pozastaviť či obmedziť celý alebo ktorúkoľvek časť Softvéru od spoločnosti LG, ak usúdime, že je to odôvodnene nevyhnutné z technických, prevádzkových, bezpečnostných, právnych alebo regulačných príčin. Dostupnosť služieb súvisiacich s niektorým Softvérom od spoločnosti LG môže závisieť od plnenia zo strany vášho poskytovateľa telekomunikačných služieb ako tretej strany, na ktorú LGE nemá vplyv. Ste zodpovední za to, aby ste podnikli všetky kroky a uzatvorili všetky dohody potrebné na to, aby ste mali prístup k Softvéru od spoločnosti LG. Spoločnosť LGE nepreberá zodpovednosť za stratu ani škody, ktoré vám môžu byť privodené vonkajšími faktormi.
Okrem toho si niektoré funkcie Softvéru od spoločnosti LG môžu vyžadovať, aby malo vaše zariadenie prístup na internet, a ten môže podliehať obmedzeniam vašej siete alebo poskytovateľa pripojenia na internet. Beriete na vedomie, že ak použijete svoje mobilné zariadenie na prístup na internet, môže to byť dodatočne spoplatnené v závislosti od vášho platobného programu a používanie niektorých funkcií Softvéru od spoločnosti LG môže byť ovplyvnené vhodnosťou a výkonnosťou hardvéru vášho zariadenia alebo jeho prístupu k údajom.
Ak chcete používať Softvér od spoločnosti LG alebo mať k nemu prístup, musíte mať najmenej 14 (štrnásť) rokov. Ak máte 14 (štrnásť) alebo viac rokov, no ešte nemáte 18 (osemnásť) rokov alebo ste nedosiahli plnoletosť podľa príslušného právneho poriadku, na používanie softvéru od spoločnosti LG a prijatie tejto Licenčnej zmluvy potrebujete povolenie od vášho rodiča alebo zákonného zástupcu.

8.SÚHLAS S POUŽÍVANÍM ZARIADENIA A SIEŤOVÉ INFORMÁCIE. 
Po aktivácii zariadenia sú nám automaticky odoslané informácie o vašom zariadení a sieti, napríklad názov modelu, kód krajiny (MCC) alebo kód mobilnej siete (MNC). Vďaka týmto informáciám môžeme lepšie uspokojiť dopyt vo vašej krajine, poskytovať príslušné aktualizácie softvéru a podporovať operácie starostlivosti o zákazníkov alebo iných služieb produktovej podpory, ktoré môžu byť pre vás zásadné. Uvedené informácie môžeme napríklad použiť na to, aby sme zistili, či je vo vašej krajine potrebné ďalšie centrum starostlivosti o zákazníkov. Prenos informácií o zariadení a sieti vyžaduje, aby bolo zariadenie pripojené k sieti internet a môže podliehať obmedzeniam stanoveným vaším poskytovateľom siete alebo siete internet.  Beriete na vedomie, že z pripojenia k sieti internet cez vašu mobilnú sieť môžu vyplynúť dodatočné poplatky v závislosti od vášho platobného programu. Okrem toho môžeme tieto informácie priamo používať alebo prenášať našim sesterským spoločnostiam, aby sme zlepšovali produkty, služby alebo technológie, ktoré vám poskytujeme. Z času na čas sa môžu informácie preniesť cez medzinárodné hranice a mimo vašej krajiny. S vašimi informáciami sa bude vždy narábať v súlade so zásadami ochrany osobných údajov spoločnosti LG, ktoré si možno prečítať na adrese: [Nastavenia – Systém – Informácie o telefóne – Právne informácie – Právne dokumenty pre softvér LG – Politika ochrany súkromia].

9.APLIKÁCIE A OBSAH TRETÍCH STRÁN. 
Prostredníctvom zariadenia a Softvéru od spoločnosti LG sa poskytuje prístup k aplikáciám a prepojenie na iné služby, ktoré vlastnia a prevádzkujú tretie strany.
Všetky aplikácie, rozhrania aplikácií, digitálne certifikáty, služby a obsah tretích strán, ku ktorým získate prístup prostredníctvom tohto zariadenia a Softvéru od spoločnosti LG, vám sprístupnili tieto tretie strany a táto Licenčná zmluva sa na ne nevzťahuje. Všetky transakcie medzi vami a tretími stranami sú výlučne záležitosťou vás a príslušného poskytovateľa a môžu byť predmetom zmluvných podmienok a zásad ochrany osobných údajov vydaných týmto poskytovateľom. Odporúčame vám, aby ste si príslušné dokumenty preštudovali, hoci za ich obsah nezodpovedáme.
Nepreberáme zodpovednosť za aplikácie, rozhrania aplikácií, digitálne certifikáty, služby a obsah ponúkané poskytovateľmi tretích strán a SPOLOČNOSŤ LGE NENESIE ŽIADNU ZODPOVEDNOSŤ ZA ZVEREJNENIE INFORMÁCIÍ ALEBO AKÉKOĽVEK INÉ POSTUPY VŠETKÝCH POSKYTOVATEĽOV TRETÍCH STRÁN..

10.OBMEDZENIE ZODPOVEDNOSTI. 
SPOLOČNOSŤ LGE NEPONESIE ZODPOVEDNOSŤ ZA PRÍPADNÉ ŠKODY AKÉHOKOĽVEK DRUHU, KTORÉ VZNIKNÚ Z DÔVODU ALEBO V SÚVISLOSTI S POUŽÍVANÍM ALEBO NEMOŽNOSŤOU POUŽÍVAŤ SOFTVÉR OD SPOLOČNOSTI LG, AKO AJ APLIKÁCIÍ TRETÍCH STRÁN, ICH OBSAHU ALEBO PREPOJENÍ, VRÁTANE NAJMÄ ŠKÔD VZNIKNUTÝCH Z DÔVODU ALEBO V SÚVISLOSTI S CHYBAMI, NEPLNENÍM, VÝPADKAMI, TECHNICKÝMI PORUCHAMI, OMEŠKANÍM PREVÁDZKY ALEBO PRENOSU, VÍRUSMI, ZLYHANÍM PRIPOJENIA ANI ZA ŽIADNE ĎALŠIE PRIAME, NEPRIAME, ZVLÁŠTNE, NÁHODNÉ, EXEMPLÁRNE ALEBO NÁSLEDNÉ ŠKODY, ANI V PRÍPADE, ŽE SPOLOČNOSŤ LGE DOSTANE UPOZORNENIE NA MOŽNOSŤ VZNIKU TAKÝCHTO ŠKÔD. NIEKTORÉ PRÁVNE PORIADKY NEPRIPÚŠŤAJÚ VYLÚČENIE ALEBO OBMEDZENIE NÁHODNÝCH ALEBO NÁSLEDNÝCH ŠKÔD, PRETO SA VYŠŠIE UVEDENÉ OBMEDZENIE ALEBO VYLÚČENIE NEMUSÍ VO VAŠOM PRÍPADE UPLATNIŤ. BEZ OHĽADU NA VYŠŠIE UVEDENÉ USTANOVENIA, CELKOVÁ MIERA ZODPOVEDNOSTI SPOLOČNOSTI LGE ZA VAŠE STRATY, ŠKODY A ŽALOBNÉ DÔVODY, VRÁTANE NAJMÄ ZMLUVNÝCH, ÚMYSELNE SPÔSOBENÝCH ALEBO INÝCH, KTORÉ BY VYPLYNULI Z VÁŠHO POUŽÍVANIA TOHTO ZARIADENIA, JEHO SOFTVÉRU OD SPOLOČNOSTI LG A APLIKÁCIÍ TRETÍCH STRÁN, NESMIE BYŤ VYŠŠIA AKO JEDNOSTO AMERICKÝCH DOLÁROV (100 USD). UVEDENÉ OBMEDZENIA, VYLÚČENIA A UPOZORNENIA VRÁTANE ČLÁNKOV 6, 9 A 10 SA UPLATŇUJÚ DO MAXIMÁLNEHO ROZSAHU POVOLENÉHO PRÍSLUŠNÝMI PRÁVNYMI PREDPISMI, AJ KEĎ PRÍPADNÝ NÁPRAVNÝ PROSTRIEDOK NESPLNÍ SVOJ ZÁKLADNÝ ÚČEL.

11.ROZHODNÉ PRÁVO, RIEŠENIE SPOROV (NEVZŤAHUJE SA NA  OBČANOV USA).
(a)S výnimkou rozsahu zakázaného miestnymi predpismi budú všetky spory vyplývajúce z tejto Licenčnej zmluvy alebo súvisiace s ňou vrátane prípadných pochybností o jej existencii, trvaní alebo ukončení platnosti: (i) zverené na konečné rozhodnutie v rámci rozhodcovského konania podľa pravidiel Kórejského obchodného arbitrážneho súdu (tieto pravidlá sa vo forme odkazu považujú za neoddeliteľnú súčasť tohto ustanovenia), (ii) pričom počet rozhodcov je obmedzený na jediného, (iii) sídlom alebo zákonným miestom rozhodcovského konania bude Soul v Kórejskej republike, (iv) rokovacím jazykom rozhodcovského konania bude angličtina a (v) rozhodným právom zmluvného vzťahu bude hmotné právo Kórejskej republiky. 
(b)V rozsahu, ktorý miestna legislatíva vyžaduje na to, aby rozhodcovské konanie bolo platné a právne účinné ako spôsob rozhodnutia sporu i vo vzťahu ku spotrebiteľovi, (i) bude sa toto konanie považovať za vykonané v súlade s pravidlami najvyššieho rozhodcovského orgánu („miestne pravidlá rozhodcovského konania“) vo vašej krajine a (iii) bude sa považovať za uskutočnené v hlavnom meste vašej krajiny.
(c)Sporné otázky ste oprávnený vysporiadať len na individuálnom základe, a nie ako člen profesnej alebo stavovskej skupiny v rámci konania o hromadnej žalobe.

12.UKONČENIE PLATNOSTI. 
Táto Licenčná zmluva je účinná až do ukončenia svojej platnosti. Vaše práva, ktoré vyplývajú z tejto licencie, stratia platnosť automaticky a bez upozornenia zo strany spoločnosti LGE, ak porušíte ktorékoľvek z ustanovení tejto Licenčnej zmluvy. Okrem toho spoločnosť LGE môže na základe vlastného uváženia kedykoľvek pozastaviť alebo zrušiť akékoľvek služby, ktoré súvisia s touto Licenčnou zmluvou. Rovnako si vyhradzujeme právo kedykoľvek upraviť Licenčnú zmluvu (vrátane no nielen obmedzením alebo zrušením niektorých funkcií v súvislosti s Licenčnou zmluvou). Od okamihu ukončenia platnosti tejto Licenčnej zmluvy ste povinní zdržať sa používania celého Softvéru od spoločnosti LG a príslušného zariadenia. Platnosť tejto Licenčnej zmluvy môžete ukončiť odstránením celého Softvéru alebo jeho časti od spoločnosti LG, avšak berte na vedomie, že niektorý Softvér od spoločnosti LG musí byť na vašom mobilnom zariadení inštalovaný natrvalo a nie je možné ho odstrániť. V prípade zmeny Licenčnej zmluvy nenesieme vôbec žiadnu zodpovednosť ani v prípade pozastavenia či zrušenia vášho prístupu alebo používania služieb vyplývajúceho z Licenčnej zmluvy.

13.ROZHODNÝ JAZYK. 
Akýkoľvek preklad tejto Licenčnej zmluvy je vytvorený podľa miestnych požiadaviek a v prípade rozporu medzi anglickou verziou a akoukoľvek verziou v inom jazyku bude rozhodujúca anglická verzia tejto Licenčnej zmluvy v rozsahu, ktorý nezakazujú miestne predpisy vášho právneho poriadku.

14.KONTROLA VÝVOZU. 
Beriete na vedomie, že Softvér od spoločnosti LG podlieha vývozným obmedzeniam rôznych krajín. Zaväzujete sa dodržiavať všetky príslušné medzinárodné aj národné právne predpisy, ktoré sa vzťahujú na Softvér od spoločnosti LG, vrátane všetkých príslušných právnych predpisov o obmedzení vývozu.

15.KOMPLETNÁ ZMLUVA; ROZDELITEĽNOSŤ; RÔZNE. 
Táto Licenčná zmluva tvorí kompletnú zmluvu medzi vami a spoločnosťou LGE ohľadom Softvéru od spoločnosti LG, pričom nahrádza všetky predchádzajúce alebo súčasne platné ústne alebo písomné dohody, návrhy a vyhlásenia vzťahujúce sa na Softvér od spoločnosti LG alebo akýkoľvek iný predmet, ktorý je upravený touto Licenčnou zmluvou. V prípade, že sa niektoré ustanovenie tejto Licenčnej zmluvy stane neúčelným, neplatným, právne neúčinným alebo protizákonným, ostatné ustanovenia budú naďalej plne platné a účinné. Preberanie aktualizácií, prístup k Softvéru od spoločnosti LG a jeho používanie závisí od dátového pripojenia vášho zariadenia. Za uhradenie poplatkov spojených s využívaním dátového pripojenia vášho zariadenia zodpovedáte výhradne vy, a to vrátane nákladov na spotrebu a prenos údajov účtovaných vaším poskytovateľom služieb – treťou stranou a poplatkov za roaming, ktoré vyplynú z používania vášho zariadenia v zahraničí.
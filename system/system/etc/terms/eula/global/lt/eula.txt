MAŽAI ENERGIJOS NAUDOJANTIS „BLUETOOTH“ (BLE)
ŠIAME ĮRENGINYJE GALI VEIKTI BLE. BLE SUAKTYVINAMAS KAI NAUDOJATĖS TAM TIKROMIS PROGRAMOMIS, TOKIOMIS KAIP „Ryšių tvarkytuve“. SUAKTYVINUS BLE NUOLAT BANDYS PRISIJUNGTI PRIE KITŲ ĮRENGINIŲ. PRIE TELEFONO BANDANČIAME PRIJUNGTI „BLUETOOTH“ ĮRENGINYJE BUS MATOMAS NUMATYTASIS TELEFONO PAVADINIMAS, pvz. „Mano telefonas“. JEI NENORITE BENDRINTI „BLUETOOTH“ INFORMACIJOS SU KITAIS ĮRENGINIAIS, APRIBOKITE TOKIŲ PROGRAMŲ NAUDOJIMĄ.

Ši Galutinio naudotojo licencijos sutartis (toliau „GNLS“) yra teisinė sutartis tarp jūsų (asmens arba atskiro subjekto) ir „LG Electronics Inc.“ (toliau – „LGE“), Pietų Korėjoje registruotos korporacijos, kurios registruota buveinė yra „LG Twin Towers“, 128 Yeoui-daero, Yeoungdeungpo-gu, Seulas 07336, Pietų Korėja, dėl šiame įrenginyje iš anksto įdiegtos arba įdiegtos, arba iš „Google Play“ parduotuvės, „LGE“ Atnaujinimų centro ar kitų „LGE“ ir jos filialams priklausančių programų parduotuvių atsisiųstos programinės įrangos, kuri apima kompiuterinę programinę įrangą ir gali apimti susijusią mediją, spausdintinę medžiagą, „internetinę“ ar elektroninę dokumentaciją, susijusią su jūsų naudojimusi šiuo įrenginiu (toliau – „„LG“ programinė įranga“). 

Siekiant kad šis įrenginys normaliai veiktų reikia naudoti „LG“ programinę įrangą. NAUDODAMI ŠĮ ĮRENGINĮ AR „LG“ PROGRAMINĘ ĮRANGĄ SUTINKATE SU ŠIOS GNLS SĄLYGOMIS. JEI SU ŠIOMIS SĄLYGOMIS NESUTINKATE, PRAŠOME „LG“ PROGRAMINĖS ĮRANGOS NENAUDOTI. Šiame įrenginyje gali būti arba į jį gali būti atsisiunčiamos kai kurios „LGE“ teikiamos programos ir paslaugos. Daugumai jų gali reikėti jūsų atskiro sutikimo su jų naudojimo sąlygomis ir privatumo politikomis, ir su tokių programų ir paslaugų naudojimu susijusios jūsų teisės ir pareigos bus nurodomos tokiose naudojimo sąlygose ir privatumo politikose. Norint naudoti kai kurias „LGE“ teikiamas programas ir paslaugas jums taip pat gali reikėti papildomai užsiregistruoti „LG“ Paslaugų narystei („„LG“ paskyra“). Jūs patvirtinate ir sutinkate, kad jūsų naudojimuisi tokiomis programomis ir paslaugomis bus taikomos atitinkamos sąlygos ir nuostatos bei privatumo politikos.

1.TEISIŲ IR NUOSAVYBĖS APSAUGA.
„LGE“ pasilieka visas aiškiai šioje GNLS jums nesuteiktas teises. „LG“ programinė įranga saugoma autorių teisėmis, intelektualinės nuosavybės įstatymais ir sutartimis. „LG“ programinės įrangos nuosavybės teisė, autorių teisės ir kitos intelektualinės nuosavybės teisės priklauso „LGE“ ar jos dukterinėms įmonėms ir licencijų išdavėjams. „LG“ programinė įranga yra licencijuojama, ne parduoda.

2.LICENCIJOS SUTEIKIMAS. 
„LGE“ jums suteikia toliau nurodytas teises su sąlyga kad bus laikomasi visų šios GNLS sąlygų ir nuostatų: Galite naudoti, pasiekti ir valdyti vieną iš anksto įdiegtos, įdiegtos ar šiame įrenginyje atsisiųstos „LG“ programinės įrangos kopiją, tik tiek, kiek jums to reikia norint naudotis savo įrenginiu.
Kai kurie „LG“ programinės įrangos komponentai teikiami pagal atvirojo kodo licencijos sąlygas. Tokiais atvejais atvirojo kodo licencijos nuostatos gali būti laikos viršesnėmis už kai kurias šios GNLS sąlygas. Išsamią su atvirojo kodo licencija susijusią informaciją galite peržiūrėti savo įrenginio meniu „Nustatymai – Sistema“ Teisinės informacijos dalyje.

3.GALUTINIO NAUDOTOJO TEISIŲ APRIBOJIMAI. 
Jums neleidžiama „LG“ programinės įrangos kopijuoti, keisti jos struktūros, ją dekompiliuoti, ardyti ar kitaip bandyti atskleisti šaltinio kodą ar algoritmus (Išskyrus, ir tik tiek, kiek tokią veiklą aiškiai leidžia šiam apribojimui neprieštaraujančių įstatymų nuostatos), „LG“ programinę įrangą modifikuoti, išjungti bet kokias jos funkcijas ar kurti išvestines „LG“ programine įranga paremtas versijas. „LG“ programinės įrangos negalima nuomoti, sublicencijuoti ar ją naudojant teikti komercinių prieglobos paslaugų. 

4.PATOBULINIMAI. 
Ši GNLS taikoma „LG“ programinės įrangos atnaujinimams, papildymams ir papildomiems komponentams (jei yra), kuriuos „LGE“ gali jums teikti arba padaryti pasiekiamus po datos, kai įsigijote įrenginį, nebent su tokiais patobulinimais pateikiamos kitokios sąlygos. Norint naudotis patobulinimu įvardijama „LG“ programine įranga jums pirmiausiai turi būti suteikta „LG“ programinės įrangos licencija, kurią „LGE“ laiko tinkama patobulinimui. Patobulinus nebegalima naudotis „LG“ programine įranga, kuri buvo laikoma jūsų tinkamumo patobulinimui pagrindu. Patobulinus „LG“ programinė įranga gali turėti papildomų funkcijų, arba kai kuriais atvejais, funkcijos gali būti pašalintos.
PRAŠOME ATKREIPTI DĖMESĮ, KAD „LG ELECTRONICS INC.“ NEPRISIIMA JOKIOS ATSAKOMYBĖS DĖL ATNAUJINIMŲ, KAI KLAIDĄ SUKĖLĖTE JŪS (PVZ., NESILAIKANT MŪSŲ ATNAUJINIMŲ GAIRIŲ) ARBA „LG ELECTRONICS INC.“ APLAIDUMAS. Tam tikrais atvejais programinės įrangos atnaujinimą siūlys tik jūsų tinklo operatorius; tokie programinės įrangos atnaujinimai reglamentuojami jūsų sutartiniais santykiais su savo tinklo operatoriumi.

5.PROGRAMINĖS ĮRANGOS PERDAVIMAS.
Perduodant šias GNLS suteiktas teises į „LG“ programinę įrangą bet kokioms trečiosioms šalims parduodant ar perduodant įrenginį su kartu esančia „LG“ programine įranga, turi būti perduota visa „LG“ programinė įranga (Įsk. visas jos dalis, mediją ir spausdintinę medžiagą, bet kokius patobulinimus, šią GNLS). Perdavimo negalima atlikti netiesiogiai, pvz., siunčiant siunta. Prieš perdavimą „LG“ programinę įrangą gaunantis naudotojas turi sutikti su visomis GNLS sąlygomis.

6.GARANTIJOS ATSISAKYMAS. 
JŪS PATVIRTINATE, KAD „LG“ PROGRAMINĖ ĮRANGA NEBUVO SUKURTA ATITIKTI JŪSŲ INDIVIDUALIUS REIKALAVIMUS. „LGE“ NEGARANTUOJA IR NEDARO JOKIŲ PAREIŠKIMŲ DĖL „LG“ PROGRAMINĖS ĮRANGOS AR BET KOKIO JOS TURINIO PASIEKIAMUMO, NAUDOJIMO, SAVALAIKIŠKUMO, SAUGUMO, GALIOJIMO, TIKSLUMO AR PATIKIMUMO, NAUDOJIMOSI JA REZULTATŲ AR KITŲ ATITINKAMŲ DALYKŲ. BET KOKIĄ „LG“ PROGRAMINĖJE ĮRANGOJE IŠ ANKSTO ESANČIĄ, NAUDOJANT JĄ ATSISIUNČIAMĄ AR KITAIP NAUDOJANT „LG“ PROGRAMINĘ ĮRANGĄ GAUNAMĄ MEDŽIAGĄ NAUDOJATE TIK SAVO NUOŽIŪRA IR RIZIKA, IR UŽ BET KOKIĄ ŽALĄ JŪSŲ ĮRENGINIUI AR DUOMENŲ PRARADIMĄ DĖL BET KOKIOS TOKIOS MEDŽIAGOS ATSISIUNTIMO AR „LG“ PROGRAMINĖS ĮRANGOS NAUDOJIMO ATSAKOTE TIK JŪS. NEBENT ATSKIRAI RAŠTU RIBOTOJE JŪSŲ ĮRENGINIO GARANTIJOJE NURODYTA KITAIP, VISA SU MOBILIUOJU ĮRENGINIU „LGE“ SUTEIKIAMA PROGRAMINĖ ĮRANGA (IŠ ANKSTO JAME ĮDIEGTA, ATSISIŲSTA AR KITAIP GAUTA) YRA SUTEIKIAMA „KOKIA YRA“ IR „KAI YRA PASIEKIAMA“, NESUTEIKIANT JOKIŲ IŠREIKTŲ AR NUMANOMŲ GARANTIJŲ. TIEK, KIEK LEIDŽIA TAIKOMŲ ĮSTATYMŲ NUOSTATOS, „LGE“ ATSISAKO BET KOKIŲ IŠREIKŠTŲ AR NUMANOMŲ GARANTIJŲ, ĮSKAITANT, BET NEAPSIRIBOJANT, NUMANOMAS KOMERCINIŲ SAVYBIŲ IR TINKAMUMO TAM TIKRAM TIKSLUI AR KITOKIŲ TEISIŲ NEPAŽEIDIMO GARANTIJAS. KAI KURIOSE JURISDIKCIJOSE NELEIDŽIAMA ATSISAKYTI AR APRIBOTI KIEK TRUNKA NUMANOMA GARANTIJA, TODĖL PIRMIAU NURODYTI APRIBOJIMAI AR ATSISAKYMAI GALI BŪTI NETAIKOMI. JOKIE „LGE“ JUMS SUTEIKTI ŽODINIAI AR RAŠTIŠKI PATARIMAI AR INFORMACIJA NĖRA LAIKOMI KEIČIANČIAIS ŠĮ GARANTIJOS ATSISAKYMĄ ARBA SUKURIANČIAIS BET KOKIĄ GARANTIJĄ.

7.PRIEIGA IR PASIEKIAMUMAS; AMŽIAUS APRIBOJIMAS. 
Gali būti, kad „LG“ gali reikėti laikinai sustabdyti arba nutraukti per „LG“ programinę įrangą pasiekiamas paslaugas, arba laikinai sustabdyti arba nutraukti jūsų naudojimąsi visa ar dalimi „LG“ programinės įrangos atvejais, jei mūsų manymu tai reikalinga techniniais, veikimo, saugos, teisiniais ar įstatymų numatytais sumetimais. Su dalimi „LG“ programinės įrangos susijusių paslaugų pasiekiamumas gali priklausyti nuo jūsų trečiųjų šalių telekomunikacijų tiekėjo techninių veikimo charakteristikų, kurioms įtakos mes daryti negalime. Už pasirūpinimą visomis priemonėmis, kurių jums reikia norint turėti prieigą prie „LG“ programinės įrangos atsakote jūs. „LGE“ neprisiima jokios atsakomybės dėl jokių tokių išorinių veiksnių jums galimai sukeltos žalos ar nuostolių.
Be to, kai kurioms „LG“ programinės įrangos funkcijoms gali reikėtų, kad jūsų įrenginys turėtų interneto prieigą ir joms gali būti taikomi jūsų tinklo ar interneto tiekėjo nustatyti apribojimai. Jūs patvirtinate, kad priklausomai nuo jūsų mokėjimo plano, interneto prieiga naudojant jūsų mobilųjį tinklą būti apmokestinama papildomais mokesčiais, arba jūsų naudojimasis „LG“ programinės įrangos funkcijomis gali priklausyti nuo jūsų įrenginio aparatinės įrangos tinkamumo ir veikimo charakteristikų ar duomenų prieigos.
Norėdami naudotis „LG“ programine įranga ar turėti prieigą prie jos turite būti bent 14 (keturiolikos) metų amžiaus. Jei jums bent 14 (keturiolika) metų, bet dar nėra 18 (aštuoniolikos) arba pilnametystės amžiaus atitinkamoje jurisdikcijoje, turite turėti vieno iš tėvų arba globėjo leidimą naudotis „LG“ programine įranga ir sutikti su šia GNLS.

8.SUTIKIMAS NAUDOTI ĮRENGINIO IR TINKLO INFORMACIJĄ. 
Suaktyvinus įrenginį mums automatiškai siunčiama jūsų įrenginio ir tinklo informacija, tokia kaip modelio pavadinimas, MCC, ar MNC. Ši informacija mums leidžia geriau patenkinti poreikius jūsų šalyje, teikti atitinkamus programinės įrangos atnaujinimus, palaikyti klientų aptarnavimo operacijas ar bet kokias produktų aptarnavimo paslaugas, kurios jums gali būti svarbios. Pavyzdžiui, pirmiau nurodytą informaciją mes galime naudoti siekdami nustatyti ar jūsų šalyje reikia papildomo klientų aptarnavimo centro. Tokiam įrenginio ir tinklo informacijos perdavimui reikia, kad jūsų įrenginys turėtų interneto prieigą ir jam gali būti taikomi jūsų tinklo ar interneto tiekėjo nustatyti apribojimai. Jūs patvirtinate, kad priklausomai nuo jūsų mokėjimo plano, interneto prieiga naudojant jūsų mobilųjį tinklą gali būti apmokestinta papildomais mokesčiais. Be to, mes galime tiesiogiai naudoti šią informaciją arba perduoti ją savo filialams siekiant gerinti mūsų produktus, paslaugas ar technologijas. Informacija gali laikas nuo laiko būti perduodama į užsienį ir už jūsų šalies ribų. Su informacija bus visada elgiamasi pagal „LG“ Privatumo politiką, kurią galite peržiūrėti: [Nustatymai – Sistema – Apie telefoną – Teisinė informacija – Teisiniai „LG“ programinės įrangos dokumentai – Privatumo politika].
		
9.TREČIŲJŲ ŠALIŲ PROGRAMOS IR TURINYS. 
Įrenginys ir „LG“ programinė įranga suteikia prieigą prie kitų trečiosioms šalims priklausančių ar jų valdomų programų ar nuorodų.
Bet kokias trečiųjų šalių programas, programų sąsajas, skaitmeninius sertifikatus, paslaugas ar turinį, kuriuos pasiekiate naudodami įrenginį ir „LG“ programinę įrangą, teikia trečiųjų šalių tiekėjas ir joms ši GNLS netaikoma. Jūsų reikalai su trečiųjų šalių tiekėjais yra tik tarp jūsų ir atitinkamų tiekėjų ir jiems gali būti taikomos atskiros tų tiekėjų sąlygos ir nuostatos bei privatumo politikos. Raginame jus tokius perskaityti dokumentus, tačiau neesame atsakingi už jų turinį.
Mes neprisiimame atsakomybės už trečiųjų šalių tiekėjų programas, programų sąsajas, skaitmeninius sertifikatus, paslaugas ar turinį ir „LGE“ ATSISAKO BET KOKIOS ATSAKOMYBĖS UŽ BET KOKĮ TREČIŲJŲ ŠALIŲ TIEKĖJŲ ĮVYKDYTĄ INFORMACIJOS ATSKLEIDIMĄ AR BET KOKIAS KITAS PRAKTIKAS.

10.ATSAKOMYBĖS APRIBOJIMAS. 
„LGE“ NEBUS ATSAKINGA UŽ JOKIUS DĖL „LG“ PROGRAMINĖS ĮRANGOS IR BET KOKIŲ TREČIŲJŲ ŠALIŲ PROGRAMŲ, JŲ TURINIO AR NUORODŲ NAUDOJIMO AR NESUGEBĖJIMO NAUDOTIS JAIS KILUSIUS ARBA SU TUO SUSIJUSIUS NUOSTOLIUS, ĮSKAITANT, BET NEAPSIRIBOJANT KILUSIUS DĖL KLAIDŲ, NEVEIKIMO, PERTRAUKIMO, VEIKIMO AR PERDAVIMO DELSOS, VIRUSŲ, LINIJOS GEDIMO, AR SU TUO SUSIJUSIUS, IR VISUS KITUS TIESIOGINIUS, NETIESIOGINIUS, SPECIALIUS, NETYČINIUS, PAVYZDINIUS, IŠIMTINIUS AR PASEKMINIUS NUOSTOLIUS NET JEI „LGE“ BUVO ĮSPĖTA APIE TOKIŲ NUOSTOLIŲ GALIMYBĘ. KAI KURIOSE JURISDIKCIJOSE ATSISAKYTI AR APRIBOTI NETYČINIUS AR PASEKMINIUS NUOSTOLIUS DRAUDŽIAMA, TODĖL PIRMIAU NURODYTI APRIBOJIMAI AR ATSISAKYMAI JUMS GALI BŪTI NETAIKOMI. NEPAISANT PIRMIAU NURODYTŲ NUOSTATŲ, VISA „LGE“ ATSAKOMYBĖ JUMS DĖL VISŲ NUOSTOLIŲ, ŽALOS, TEISINIŲ VEIKSMŲ PRIEŽASČIŲ, ĮSKAITANT, BET NEPASIRIBOJANT, VEIKSMUS PAGAL SUTARTĮ, DĖL CIVILINĖS TEISĖS PAŽEIDIMŲ AR KT. DĖL JŪSŲ NAUDOJIMOSI ĮRENGINIU, JAME ESANČIA „LG“ PROGRAMINE ĮRANGA IR TREČIŲJŲ ŠALIŲ PROGRAMOMIS NEGALI VIRŠYTI ŠIMTO JAV DOLERIŲ ($100). PIRMIAU NURODYTI APRIBOJIMAI, IŠIMTYS IR ATSISAKYMAI, ĮSKAITANT 6, 9 IR 10 SKYRIŲ GALIOJA DIDŽIAUSIA PAGAL TAIKOMŲ ĮSTATYMŲ NUOSTATAS LEIDŽIAMA APIMTIMI, NET JEI BET KOKIA ŽALOS TAISYMO PRIEMONĖ NEATITINKA JOS PAGRINDINIO TIKSLO.

11.REGLAMENTUOJANTI TEISĖ; GINČŲ SPRENDIMAS (NETAIKOMA JAV GYVENTOJAMS).
(a)Išskyrus tiek, kiek draudžia įstatymas, bet kokie su šia GNLS susiję ar iš jų kylantys ginčai, įsk. bet kokius jų buvimo, galiojimo ir nutraukimo klausimus: (i) perduodami arbitražui ir kuris galutinį sprendimą pagal Korėjos Komercinio arbitražo tarybos taisykles (šios taisyklės laikomos įtrauktomis nurodant į šį skyrių), (ii) arbitrų skaičius – vienas, (iii) arbitražo vieta, ar juridine vieta laikomas Seulas, Pietų Korėja, (iv) arbitražo procesas vedamas anglų kalbas (v) sutartis reglamentuojama pagal Korėjos Respublikos materialinę teisę. 
(b)Tiek, kiek pagal vietos įstatymus reikia, kad arbitražo sprendimai galiotų ir būtų pritaikomi teisiškai kaip ginčų sprendimo priemonė, įsk. ir atvejus prieš vartotoją, (i) jis turi būti vedamas pagal aukščiausios jūsų šalies arbitražo institucijos nustatytas taisykles (toliau – „Vietos arbitražo taisyklės“) ir (iii) jo vieta turi būti nurodoma jūsų šalies sostinėje.
(c)Ginčus su mumis galima spręsti tik individualiai, ne kaip ieškovui ar kolektyvinio ieškinio nariui tariamo kolektyvinio ar atstovaujamojo ieškinio byloje.

12.NUTRAUKIMAS 
Ši GNLS galioja iki jos nutraukimo datos. Jūsų teisės pagal šią licenciją automatiškai nutraukiamos be atskiro „LGE“ pranešimo jei nesilaikote bet kokių šios GNLS sąlygų ar nuostatų. Be to, „LGE“ gali bet kada savo nuožiūra laikinai sustabdyti arba nutraukti bet kokias su GNLS susijusias paslaugas. Taip pat pasiliekame teisę bet kada keisti GNLS (įskaitant, bet neapsiribojant, apribojant arba nutraukiant tam tikrų su GNLS susijusių funkcijų palaikymą). GNLS nutraukus turite nutraukti visą naudojimąsi „LG“ programine įranga ir įrenginiu. Šią GNLS galite nutraukti ištrindami „LG“ programinę įrangą ar jos dalį. Jūs suprantate, kad tam tikra „LG“ programinė įranga turi būti visą laiką įdiegta jūsų mobiliajame įrenginyje ir neturėtų būti ištrinta. Mes neprisiimame jokios atsakomybės dėl jokių GNLS pakeitimų ar bet kokių jūsų prieigos naudoto su GNLS susijusias paslaugas sustabdymo arba nutraukimo.

13.NAUDOJAMA KALBA 
Bet kokie šios GNLS vertimai atliekami dėl vietos reikalavimų ir esant neatitikimams tarp versijos anglų ir bet kokios versijos ne anglų kalba, viršesne laikoma GNLS versija anglų kalba, tiek, kiek to nedraudžia jurisdikcijos, kuriai priklausote, vietos įstatymai.

14.EKSPORTO VALDYMAS. 
Jūs patvirtinate, kad „LG“ programinei įrangai įvairiose šalyse gali būti taikomi eksporto apribojimai. Jūs sutinkate laikytiS visų „LG“ programinei įrangai taikomų valstybinių ir tarptautinių įstatymų, įskaitant visus taikomus eksporto apribojimo įstatymus ir teisės aktus.

15.VISA SUTARTIS; ATSKIRIAMUMAS; ĮVAIRIOS NUOSTATOS. 
Šis GNLS yra visa sutartis tarp jūsų ir „LGE“ dėl „LG“ programinės įrangos ir ji pakeičia visus su „LG“ programine įranga, ar bet kokiu kitu dalyku, kuriam taikoma ši GNLS, susijusius ankstesnius ar dabartinius žodinius ir raštiškus pranešimus, pasiūlymus ir pareiškimus. Bet kokiai šios GNLS nuostatai tapus negaliojančia, niekine, neteisėta ar nepritaikoma teisiškai, kitos nuostatos liks galioti visa apimtimi. „LG“ programinės įrangos atnaujinimų atsisiuntimas, prieiga prie jų ir naudojimas jomis priklauso nuo jūsų įrenginio duomenų ryšio. Jūs atsakote už bet kokių dėl jūsų naudojimosi įrenginio duomenų ryšiu patirtų išlaidų apmokėjimą, įskaitant, bet neapsiribojant, už jūsų trečiųjų šalių paslaugų tiekėjo apmokestintus išnaudotus duomenis ir perdavimo mokesčius ar tarptinklinio ryšio mokesčius jei mobilusis įrenginys naudojamas užsienyje.

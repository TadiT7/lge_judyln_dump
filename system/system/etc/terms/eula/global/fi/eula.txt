BLUETOOTH LOW ENERGY (BLE)
TÄSSÄ LAITTEESSA VOI KÄYTTÄÄ BLE-TEKNIIKKAA. BLE AKTIVOITUU, KUN KÄYTÄT TIETTYÄ SOVELLUSTA, ESIMERKIKSI Connection Manageria. AKTIVOITUESSAAN BLE YRITTÄÄ JATKUVASTI MUODOSTAA YHTEYDEN MUIHIN LAITTEISIIN. PUHELIMELLESI MÄÄRITETTY NIMI ("BLUETOOTH-TIEDOT") VOI NÄKYÄ MUISSA LAITTEISSA YHTEYTTÄ MUODOSTETTAESSA. JOS ET HALUA BLUETOOTH-TIETOJEN NÄKYVÄN MUISSA LAITTEISSA, RAJOITA SELLAISTEN SOVELLUSTEN KÄYTTÖÄ.

Tämä loppukäyttäjän käyttöoikeussopimus ("käyttöoikeussopimus") on laillinen sopimus, jonka osapuolia ovat sinä (yksityishenkilö tai yksikkö) ja LG Electronics Inc. ("LGE"), Etelä-Koreassa rekisteröity yhtiö, jonka kotipaikka on LG Twin Towers, 128 Yeoui-daero, Yeoungdeungpo-gu, Seoul 07336, Etelä-Korea, ja joka koskee ohjelmistoja, jotka on ladattu valmiiksi tai asennettu tähän laitteeseen tai ovat ladattavissa Google Playstoresta, LGE-päivityskeskuksesta ja muista sovelluskaupoista, joiden omistajia ovat LGE ja sen sidosyritykset. Käyttöoikeussopimus koskee tietokoneohjelmistoa ja siihen mahdollisesti liittyvää mediasisältöä, painettuja materiaaleja, online-ohjeita ja sähköisiä ohjeita, joita käytetään tämän laitteen yhteydessä ("LG-ohjelmisto"). 

Tämän laitteen normaali toiminta edellyttää LG-ohjelmiston käyttämistä. KÄYTTÄMÄLLÄ LAITETTA TAI LG-OHJELMISTOA HYVÄKSYT TÄMÄN KÄYTTÖOIKEUSSOPIMUKSEN. JOS ET HYVÄKSY NÄITÄ EHTOJA, ÄLÄ KÄYTÄ LG-OHJELMISTOA. Tähän laitteeseen saattaa sisältyä tai siihen voi olla mahdollista ladata joitakin LGE:n tarjoamia sovelluksia ja palveluita. Monet niistä saattavat edellyttää, että hyväksyt niitä koskevat erilliset käyttöehdot ja tietosuojakäytännöt. Tällaisten sovellusten ja palveluiden käyttöä koskevat oikeutesi ja velvollisuutesi käyvät ilmi kyseisistä erillisistä käyttöehdoista ja tietosuojakäytännöistä. Lisäksi jotkin LGE:n tarjoamista sovelluksista ja palveluista saattavat edellyttää LG-palvelun jäseneksi rekisteröitymistä ("LG-tili"). Olet tietoinen ja hyväksyt, että tällaisten sovellusten ja palveluiden käyttöä koskevat voimassa olevat käyttöehdot ja tietosuojakäytännöt.

1.OIKEUKSIEN JA OMISTAJUUDEN PIDÄTTÄMINEN.
LGE pidättää kaikki oikeudet, joita sinulle ei tässä käyttöoikeussopimuksessa ole erikseen myönnetty. LG-ohjelmisto on tekijänoikeuslakien ja muiden immateriaalioikeuksia koskevien lakien ja sopimusten suojaama. LGE tai sen osakkuusyhtiöt ja käyttöoikeuden myöntäjät omistavat LG-ohjelmiston nimen, tekijänoikeudet ja muut immateriaalioikeudet. LG-ohjelmistoa ei myydä, vaan käyttäjälle luovutetaan siihen käyttöoikeus.

2.KÄYTTÖOIKEUDEN MYÖNTÄMINEN. 
Mikäli hyväksyt tämän käyttöoikeussopimuksen kokonaisuudessaan, LGE myöntää sinulle seuraavat oikeudet: sinulla on oikeus käyttää ja suorittaa yhtä tähän laitteeseen esiladattua, asennettua tai ladattua LG-ohjelmiston kopiota yksinomaan siinä määrin kuin se on laitteen käytön kannalta tarpeen.
Osa LG-ohjelmistosta toimitetaan avoimen lähdekoodin lisenssien nojalla. Avoimen lähdekoodin lisenssin määräykset saattavat syrjäyttää jotkin tämän käyttöoikeussopimuksen ehdot. Avoimen lähdekoodin lisenssejä koskevat yksityiskohtaiset tiedot ovat saatavilla laitteesi 'Asetukset – Järjestelmä'-valikon kautta tarkasteltavissa olevassa oikeudellisessa ilmoituksessa.

3.LOPPUKÄYTTÄJÄN OIKEUKSIEN RAJOITUKSET. 
LG-ohjelmistoa ei saa kopioida tai purkaa eikä sen valmistustapaa, lähdekoodeja tai algoritmeja saa muutoin yrittää selvittää (paitsi ja ainoastaan siinä määrin kuin sovellettava laki sen nimenomaisesti sallii tästä rajoituksesta huolimatta), eikä LG-ohjelmistoa saa muokata, sen ominaisuuksia ei saa poistaa käytöstä eikä siitä saa luoda jälkiperäisteoksia. LG-ohjelmistoa ei saa vuokrata, liisata, lainata tai alilisensoida eikä sen kautta saa tarjota kaupallisia isännöintipalveluita. 

4.PÄIVITYKSET. 
Tämä käyttöoikeussopimus koskee LG-ohjelmiston päivityksiä, täydennyksiä ja mahdollisia lisäosia, joita LGE voi tarjota tai tuoda saataville laitteen hankkimispäivän jälkeen, ellei päivityksen yhteydessä toimiteta muita ehtoja. Päivitykseksi määritellyn LG-ohjelmiston käyttö edellyttää, että sinulla on valmiiksi käyttöoikeus LG-ohjelmistoon, jonka LGE katsoo olevan oikeutettu päivitykseen. Päivityksen jälkeen et saa enää käyttää LG-ohjelmistoa, jonka päivitykseen sinulla oli oikeus. LG-ohjelmiston päivitys voi lisätä ohjelmistoon uusia toimintoja ja joissakin tapauksissa poistaa ohjelmiston sisältämiä toimintoja.
HUOMAA, ETTÄ LG ELECTRONICS INC. EI OLE KORVAUSVELVOLLINEN TAI VASTUUSSA PÄIVITYKSISTÄ, KUN KÄYTTÄJÄ ITSE AIHEUTTI VIRHEEN (ESIMERKIKSI TOIMIMALLA PÄIVITYSOHJEIDEN VASTAISESTI) TAI JOS LG ELECTRONICS INC. OLI HUOLIMATON. Joissain rajoitetuissa tapauksissa vain operaattori tarjoaa ohjelmistopäivityksen, jolloin tällaisia päivityksiä koskee operaattorin kanssa solmittu palvelusopimus.

5.OHJELMISTON SIIRTÄMINEN.
Jos siirrät tämän käyttöoikeussopimuksen mukaiset oikeutesi LG-ohjelmistoon kolmannelle osapuolelle myymällä tai luovuttamalla LG-ohjelmiston sisältävän laitteen, siirron täytyy koskea koko LG-ohjelmistoa (mukaan lukien kaikki komponentit, mediasisältö, painetut materiaalit, mahdolliset päivitykset ja nämä käyttöehdot). Siirto ei saa olla epäsuora, esimerkiksi komissiokauppa. Ennen siirtoa LG-ohjelmiston vastaanottavan loppukäyttäjän täytyy hyväksyä käyttöoikeussopimus kokonaisuudessaan.

6.VASTUUVAPAUTUS. 
OLET TIETOINEN SIITÄ, ETTÄ LG-OHJELMISTOA EI OLE KEHITETTY SINUN YKSILÖLLISIÄ VAATIMUKSIASI VASTAAVAKSI. LGE EI ANNA MINKÄÄNLAISTA TAKUUTA TAI SIIHEN VIITTAAVAA LUPAUSTA LG-OHJELMISTON TAI SEN SISÄLLÖN SAATAVUUDESTA, KÄYTÖSTÄ, AJANTASAISUUDESTA, TURVALLISUUDESTA, VOIMASSAOLOSTA TAI LUOTETTAVUUDESTA, SEN KÄYTÖN TULOKSISTA TAI MUUSTA SIIHEN LIITTYVÄSTÄ. KAIKKIEN LG-OHJELMISTOON VALMIIKSI TAI JÄLKEENPÄIN LADATTUJEN TAI MUUTOIN KÄYTÖN AIKANA HANKITTUJEN MATERIAALIEN KÄYTTÖ TAPAHTUU TÄYSIN OMASSA HARKINNASSASI JA OMALLA RISKILLÄSI, JA VASTAAT ITSE KAIKISTA LAITTEELLE AIHEUTUVISTA VAURIOISTA TAI TIETOJEN MENETYKSISTÄ, JOTKA JOHTUVAT TÄLLAISEN MATERIAALIN LATAAMISESTA TAI LG-OHJELMISTON KÄYTÖSTÄ. ELLEI LAITTEESI MUKANA TOIMITETUSSA KIRJALLISESSA NIMENOMAISESSA RAJOITETUSSA TAKUUSSA MUUTA MÄÄRÄTÄ, KAIKKI LGE:N TÄMÄN MOBIILILAITTEEN YHTEYDESSÄ TOIMITTAMAT (MOBIILILAITTEESEEN VALMIIKSI TAI JÄLKEENPÄIN LADATUT TAI MUUTOIN HANKITUT) OHJELMISTOT TARJOTAAN KÄYTTÖÖN "SELLAISENAAN" JA "SAATAVUUDEN MUKAAN" ILMAN MITÄÄN NIMENOMAISIA TAI OLETETTUJA TAKUITA. LGE SANOUTUU SOVELLETTAVAN LAINSÄÄDÄNNÖN SALLIMISSA RAJOISSA IRTI KAIKISTA NIMENOMAISISTA JA OLETETUISTA TAKUISTA, MUKAAN LUKIEN RAJOITUKSETTA OLETETUT TAKUUT MYYNTIKELPOISUUDESTA, SOVELTUVUUDESTA TIETTYYN TARKOITUKSEEN SEKÄ OIKEUKSIEN LOUKKAAMATTOMUUDESTA. JOILLAKIN LAINKÄYTTÖALUEILLA EI SALLITA OLETETTUJEN TAKUIDEN POISSULKEMISTA TAI NIIDEN KESTON RAJOITTAMISTA, JOTEN EDELLÄ MAINITUT RAJOITUKSET TAI POISSULKEMISET EIVÄT VÄLTTÄMÄTTÄ PÄDE. MINKÄÄN LGE:LTÄ SUULLISESTI TAI KIRJALLISESTI SAAMIESI NEUVOJEN TAI TIETOJEN EI KATSOTA MUUTTAVAN TÄTÄ VASTUUVAPAUTUSTA TAI MUODOSTAVAN MINKÄÄNLAISTA TAKUUTA.

7.KÄYTTÖ, SAATAVUUS JA IKÄRAJOITUS. 
LG saattaa joutua keskeyttämään tai lopettamaan LG-ohjelmiston kautta saatavilla olevat palvelut taikka lykkäämään tai rajoittamaan LG-ohjelmiston tai sen osien käyttöä, jos LG katsoo sen kohtuudella välttämättömäksi teknisistä, operatiivisista, tietoturvaan liittyvistä, juridisista tai lainsäädännöllisistä syistä. LG-ohjelmiston osiin liittyvien palveluiden saatavuus voi riippua kolmannen osapuolen tietoliikenneoperaattorin suorituskyvystä, johon LGE ei voi vaikuttaa. Vastaat itse siitä, että olet toteuttanut tarvittavat järjestelyt LG-ohjelmiston käyttämiseksi. LGE ei vastaa mistään menetyksistä tai vahingoista, jotka aiheutuvat ulkoisista seikoista.
Jotkin LG-ohjelmiston ominaisuuksista saattavat lisäksi edellyttää, että laitteesi voi muodostaa yhteyden internetiin, jolloin niihin voi kohdistua käyttämästäsi verkko- tai internetoperaattorista johtuvia rajoituksia. Ymmärrät, että internetin käyttö mobiiliyhteyden kautta voi aiheuttaa lisämaksuja maksusopimuksestasi riippuen ja että laitteistosi ominaisuudet ja suorituskyky ja tietojen saatavuus voivat vaikuttaa LG-ohjelmiston joidenkin ominaisuuksien käyttökokemukseen.
LG-ohjelmiston käyttö tai käsittely edellyttää vähintään 14 (neljäntoista) vuoden ikää. Jos käyttäjä on vähintään 14-vuotias mutta alle 18-vuotias (tai sovellettavan lainsäädännön mukaan ei vielä täysi-ikäinen), hänellä on oltava vanhempansa tai laillisen huoltajansa lupa käyttää LG-ohjelmistoa ja hyväksyä tämä käyttöoikeussopimus.

8.LAITE- JA VERKKOTIETOJEN KÄYTÖN HYVÄKSYNTÄ. 
Kun aktivoit laitteesi, laitteesi laite- ja verkkotiedot, kuten mallinimi, maakoodi ja matkapuhelinverkon tunnus, toimitetaan meille automaattisesti. Näiden tietojen avulla voimme paremmin vastata kysyntään maassasi, tarjota asianmukaisia ohjelmistopäivityksiä ja parantaa asiakaspalvelua ja muita käyttäjien kannalta mahdollisesti olennaisia tuotetukipalveluja. Voimme käyttää laite- ja verkkotietoja esimerkiksi määrittääksemme, tarvitseeko asuinmaasi lisää asiakaspalveluyksiköitä. Laite- ja verkkotietojen siirtäminen edellyttää, että laitteella on internet-yhteys. Verkon tai internetin palveluntarjoaja voi myös rajoittaa näiden tietojen siirtoa.  Käyttämällä internetiä mobiiliverkon kautta käyttäjä hyväksyy palvelupaketista riippuen mahdollisesti aiheutuvat lisäkustannukset. Lisäksi voimme joko suoraan tai osakkuusyrityksemme kautta käyttää tietoja kehittääksemme käyttäjille tarjottavia tuotteita, palveluja ja teknologioita. Ajoittain voimme myös siirtää tietoja kansainvälisten rajojen yli ja kotimaasi rajojen ulkopuolelle. Käyttäjien tietoja käsitellään aina LG:n tietosuojakäytännön mukaisesti, joka on nähtävissä kohdassa [Asetukset – Järjestelmä – Tietoja puhelimesta - Juridiset tiedot- LG-ohjelmistojen oikeudelliset asiakirjat - Tietosuojakäytäntö].

9.KOLMANSIEN OSAPUOLIEN SOVELLUKSET JA SISÄLTÖ. 
Laitteella ja LG-ohjelmistolla voi käyttää sovelluksia ja avata linkkejä muihin palveluihin, jotka ovat kolmansien osapuolten omistamia ja ylläpitämiä.
Kaikki kolmansien osapuolten sovellukset, sovellusten käyttöliittymät, digitaaliset sertifikaatit, palvelut ja sisältö, joita laitteen ja LG-ohjelmiston kautta käytetään, ovat kyseisten kolmansien osapuolten palveluntarjoajien käyttöön tarjoamia, joten ne eivät kuulu tämän käyttöoikeussopimuksen piiriin. Asiointisi kolmansien osapuolten palveluntarjoajien kanssa on täysin sinun ja kyseisen palveluntarjoajan välistä, ja sitä voivat koskea palveluntarjoajan omat ehdot sekä tietosuojakäytännöt. Suosittelemme tällaisiin asiakirjoihin perehtymistä, mutta me emme vastaa niiden sisällöstä.
Torjumme kaikki vastuut, jotka liittyvät kolmansien osapuolten palveluntarjoajien toimittamiin sovelluksiin, sovellusten käyttöliittymiin, digitaalisiin sertifikaatteihin, palveluihin tai sisältöön ja LGE TORJUU KAIKKI VASTUUT, JOTKA LIITTYVÄT TIETOJEN LUOVUTTAMISEEN TAI MUIHIN KOLMANSIEN OSAPUOLTEN PALVELUNTARJOAJIEN KÄYTÄNTÖIHIN..

10.VASTUUNRAJOITUS. 
LGE EI VASTAA MISTÄÄN VAHINGOISTA, JOTKA AIHEUTUVAT SUORAAN TAI EPÄSUORASTI LG-OHJELMISTON SEKÄ KOLMANSIEN OSAPUOLTEN SOVELLUSTEN, NIIDEN SISÄLLÖN TAI LINKKIEN KÄYTÖSTÄ TAI KYVYTTÖMYYDESTÄ KÄYTTÄÄ NIITÄ, MUKAAN LUKIEN RAJOITUKSETTA VAHINGOT, JOIDEN SYYNÄ OVAT SUORAAN TAI EPÄSUORASTI VIRHEET, LAIMINLYÖNNIT, KESKEYTYKSET, VIAT, TOIMINTA- TAI TIEDONSIIRTOVIIVEET, VIRUKSET TAI LINJAVIAT, EIKÄ MISTÄÄN MUISTA SUORISTA, EPÄSUORISTA, ERITYISISTÄ, VÄLILLISISTÄ, ESIMERKINOMAISISTA TAI SEURAAMUKSELLISISTA VAHINGOISTA, VAIKKA LGE:LLE OLISI ILMOITETTU TÄLLAISTEN VAHINKOJEN MAHDOLLISUUDESTA. JOILLAKIN LAINKÄYTTÖALUEILLA EI SALLITA SUORIEN TAI SEURAAMUKSELLISTEN VAHINKOJEN POISSULKEMISTA TAI RAJOITTAMISTA, JOTEN EDELLÄ MAINITUT RAJOITUKSET EIVÄT EHKÄ KOSKE SINUA. EDELLÄ MAINITUSTA HUOLIMATTA LGE:N KOKONAISVASTUU KAIKISTA MENETYKSISTÄ, VAHINGOISTA JA KANTEEN PERUSTEISTA, MUKAAN LUKIEN RAJOITUKSETTA SOPIMUKSEEN, OIKEUDENLOUKKAUKSEEN TAI MUUHUN PERUSTUVAT, JOTKA AIHEUTUVAT TÄMÄN LAITTEEN, SEN LG-OHJELMISTON JA KOLMANSIEN OSAPUOLTEN SOVELLUSTEN KÄYTÖSTÄ, ON SUURUUDELTAAN ENINTÄÄN SATA YHDYSVALTAIN DOLLARIA (100 $). EDELLISIÄ RAJOITUKSIA, POISSULKEMISIA JA VASTUUVAPAUSLAUSEKKEITA, MUKAAN LUKIEN 6, 9 JA 10 KOHDAT, SOVELLETAAN SOVELLETTAVASSA LAINSÄÄDÄNNÖSSÄ SALLITTUUN ENIMMÄISMÄÄRÄÄN SAAKKA JA VAIKKA JOKIN HYVITYS EI TÄYTTÄISI OLENNAISTA TARKOITUSTAAN.

11.SOVELLETTAVA LAKI JA KIISTOJEN RATKAISEMINEN (EI KOSKE YHDYSVALTOJEN ASUKKAITA)
(a)Sikäli kun laki ei sitä kiellä, kaikki tästä käyttöoikeussopimuksesta aiheutuvat tai siihen liittyvät erimielisyydet, mukaan lukien tämän käyttöoikeussopimuksen olemassa- tai voimassaoloa taikka päättymistä koskevat kysymykset, i) ratkaistaan lopullisesti Korean kaupallisen välimieslautakunnan sääntöjen (joiden katsotaan sisältyvän viittauksena tähän sopimuskohtaan) mukaisessa välimiesmenettelyssä, ii) johon osallistuu yksi välimies, iii) jonka juridinen pitopaikka on Etelä-Korean Soul, iv) joka järjestetään englannin kielellä ja v) jossa sopimusta koskeva laki on Korean tasavallan aineellisoikeudellinen laki. 
(b)Jotta välimiesmenettely olisi paikallisen lain edellyttämässä määrin pätevä ja oikeudellisesti täytäntöönpanokelpoinen kiistojen ratkaisukeino, myös silloin kuin vastapuolena on kuluttaja, (i) sen katsotaan viittaavan kuluttajan asuinmaan korkeimman välimieselimen sääntöihin (”paikalliset välimieslautakunnan säännöt”) ja (iii) sen katsotaan viittaavan kuluttajan asuinmaan pääkaupunkiin.
(c)Voit sopia kiistoista kanssamme ainoastaan yksityishenkilönä, et ryhmäkanteeseen osallisena.

12.PÄÄTTYMINEN. 
Tämä käyttöoikeussopimus on voimassa toistaiseksi. Tämän käyttöoikeussopimuksen mukaiset oikeutesi päättyvät automaattisesti ilman LGE:n toimittamaa ilmoitusta, mikäli et noudata jotakin tässä käyttöoikeussopimuksessa esitettyä ehtoa. Lisäksi LGE voi oman harkintansa mukaan milloin tahansa lopettaa mitkä tahansa käyttöoikeussopimukseen liittyvät palvelut. Pidätämme oikeuden muokata käyttöoikeussopimusta milloin tahansa (muun muassa rajoittamalla tai poistamalla käytöstä joitain käyttöoikeussopimukseen liittyviä toimintoja). Tämän käyttöoikeussopimuksen voimassaolon päättyessä sinun tulee lakata käyttämästä LG-ohjelmistoa ja laitetta. Voit päättää tämän käyttöoikeussopimuksen voimassaolon poistamalla LG-ohjelmiston laitteesta kokonaan tai osittain. Olet kuitenkin tietoinen siitä, että jotkin LG-ohjelmiston osat on tarkoitettu asennettavaksi mobiililaitteeseen pysyvästi, eikä niitä pidä poistaa. Emme ole millään tavalla vastuussa käyttöoikeussopimukseen tehdyistä muutoksista tai käyttöoikeussopimukseen liittyvien palvelujen käyttöoikeuden tai käytön keskeyttämisestä tai päättymisestä.

13.SOPIMUKSEN KIELI. 
Tämän käyttöoikeussopimus on käännetty paikallisten vaatimusten mukaisesti. Jos englanninkielisen ja käännetyn version välillä on ristiriitaisuuksia, englanninkielistä versiota käyttöoikeussopimuksesta sovelletaan siinä määrin kuin lainkäyttöalueesi paikallinen laki ei sitä estä.

14.VIENTIVALVONTA. 
Ymmärrät, että LG-ohjelmistoon sovelletaan useissa maissa vientirajoituksia. Sitoudut noudattamaan kaikkia LG-ohjelmistoon sovellettavia kansainvälisiä ja kansallisia lakeja, mukaan lukien kaikki soveltuvat vientirajoituksia koskevat säännökset.

15.KOKO SOPIMUS, SOPIMUSEHTOJEN ERILLISYYS JA MUUT ASIAT. 
Tämä käyttöoikeussopimus muodostaa koko LG-ohjelmistoon liittyvän sopimuksen sinun ja LGE:n välillä, ja se korvaa kaikki aiemmat tai samanaikaiset suulliset tai kirjalliset yhteydenpidot, ehdotukset ja esitykset, jotka koskevat LG-ohjelmistoa tai muita tämän käyttöoikeussopimuksen piiriin kuuluvia seikkoja. Jos jokin tähän käyttöoikeussopimukseen sisältyvistä ehdoista todetaan mitättömäksi, pätemättömäksi, toimeenpanokelvottomaksi tai lainvastaiseksi, sopimuksen muut kohdat pysyvät edelleen voimassa. Päivitysten lataaminen sekä LG-ohjelmiston käyttö edellyttää laitteen datayhteyttä. Vastaat itse laitteen datayhteyden käytöstä aiheutuvista kuluista tai kustannuksista, mukaan lukien rajoituksetta kolmannen osapuolen palveluntarjoajan laskuttamat datan käyttö- ja siirtokustannukset sekä mobiililaitteen ulkomailla käytöstä perittävät verkkovierailumaksut.
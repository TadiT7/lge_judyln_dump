BLUETOOTH VEZA NISKE POTROŠNJE ENERGIJE (BLE)
OVAJ UREĐAJ MOŽE UKLJUČITI BLE VEZU. BLE VEZA UKLJUČUJE SE KADA KORISTITE ODREĐENE APLIKACIJE KAO ŠTO JE “Upravitelj veze”. NAKON UKLJUČIVANJA, BLE VEZA UVIJEK ĆE SE POKUŠATI POVEZATI S DRUGIM UREĐAJIMA. NAZIV VAŠEG TELEFONA (“BLUETOOTH INFORMACIJE”) MOŽE SE VIDJETI NA DRUGIM UREĐAJIMA PRILIKOM POKUŠAJA POVEZIVANJA. AKO NE ŽELITE DA SE NA DRUGIM UREĐAJIMA VIDE VAŠE BLUETOOTHE INFORMACIJE, OGRANIČITE KORIŠTENJE TAKVIH APLIKACIJA.

Ovaj Licenčni ugovor o softveru za krajnjeg korisnika („Ugovor”) pravni je sporazum između vas (fizičke ili pravne osobe) i tvrtke LG Electronics Inc. („LGE”) registrirane u Južnoj Koreji sa sjedištem u LG Twin Towers, 128 Yeoui-daero, Yeoungdeungpo-gu, Seoul 07336, Južna Koreja, za upotrebu softvera koji je prethodno učitan ili instaliran na ovaj uređaj, ili se može preuzeti putem trgovine Google Playstore, centra za ažuriranje tvrtke LGE i drugih trgovina aplikacija, a koji su vlasništvo tvrtke LGE i njezinih pridruženih tvrtki, a obuhvaća računalni softver i može obuhvaćati povezane multimedijske datoteke, tiskane materijale, online ili elektroničku dokumentaciju povezanu s upotrebom ovog uređaja („Softver tvrtke LG”). 

Za normalan rad ovog uređaja potreban je Softver tvrtke LG. KORIŠTENJEM UREĐAJA ILI SOFTVERA TVRTKE LG PRIHVAĆATE UVJETE OVOG UGOVORA. AKO NE PRIHVAĆATE OVE UVJETE, NEMOJTE KORISTITI SOFTVER TVRTKE LG. Neke aplikacije i usluge koje pruža tvrtka LGE mogu biti već učitane ili se kasnije preuzeti na ovaj uređaj. Za mnoge od njih možda će se tražiti vaš pristanak na njihove zasebne Uvjete korištenja i Pravila zaštite privatnosti, a vaša prava i obveze vezane uz korištenje takvih aplikacija i usluga navedena su u tim Uvjetima i odredbama i Pravilima zaštite privatnosti. Nadalje, možda ćete se trebati prijaviti na članske usluge tvrtke LG (“LG račun”) kako biste mogli koristiti neke aplikacije i usluge koje nudi tvrtka LGE. Ovime prihvaćate i suglasni ste da se korištenjem takvih aplikacija i usluga na vas odnose primjenjivi Uvjeti i odredbe i Pravila zaštite privatnosti.

1.ZADRŽAVANJE PRAVA I VLASNIŠTVA.
Tvrtka LGE zadržava sva prava koja vam nisu izričito dodijeljena ovim Ugovorom. Softver tvrtke LG zaštićen je zakonima i sporazumima o autorskim pravima i drugim oblicima intelektualnog vlasništva. Tvrtka LGE ili njene pridružene tvrtke i njeni davatelji licenci vlasnici su prava na vlasništvo, autorskih prava i drugih prava intelektualnog vlasništva u sklopu Softvera tvrtke LG. Softver tvrtke LG licencira se, a ne prodaje.

2.DODJELA LICENCE. 
Tvrtka LGE vam na temelju prihvaćanja svih uvjeta i odredaba ovog Ugovora daje sljedeća prava: jednu kopiju Softvera tvrtke LG koja je prethodno učitana, instalirana ili preuzeta na ovaj uređaj smijete koristiti, pristupati joj i pokretati je, no samo u mjeri u kojoj je to neophodno za korištenje vašeg uređaja.
Neki dijelovi Softvera tvrtke LG nude se pod uvjetima licence otvorenog kôda. U takvim slučajevima članci licence otvorenog kôda mogu poništiti neke uvjete ovog Ugovora. Detaljne informacije o licenciji otvorenog koda možete vidjeti u odjeljku Pravne informacije na izborniku "Postavke - Sustav" na uređaju.

3.OGRANIČENJA PRAVA KRAJNJEG KORISNIKA. 
Softver tvrtke LG ne smijete kopirati, izvoditi obrnuti inženjering na njemu, dekompilirati ga, rastavljati, niti na bilo koji drugi način pokušavati otkriti izvorni kôd ili algoritme (osim i samo u mjeri u kojoj su takve aktivnosti izričito dopuštene primjenjivim zakonima i nisu u suprotnosti s ovim ograničenjem) ili ga mijenjati, onemogućavati njegove značajke ili iz njega stvarati izvedenice. Softver tvrtke LG ne smijete koristiti za iznajmljivanje, leasing, podlicenciranje ni usluge držanja datoteka na poslužitelju u komercijalne svrhe. 

4.NADOGRADNJA. 
Ovaj Ugovor odnosi se na ažuriranja, nadopune i dodatke Softvera tvrtke LG (ako postoje) koje vam tvrtka LGE može pružiti ili ih učiniti dostupnima nakon datuma kupnje uređaja, osim ako su s takvim nadogradnjama priloženi i na snazi drugi uvjeti. Za korištenje Softvera tvrtke LG koji se smatra nadogradnjom prvo morate biti licencirani korisnik Softvera tvrtke LG koji je tvrtka LGE označila kao predmet nadogradnje. Nakon nadogradnje više ne možete koristiti Softver tvrtke LG na temelju kojeg se dobili pravo nadogradnje. Nadogradnjom Softvera tvrtke LG mogu se dodati nove funkcije i u nekim slučajevima izbrisati postojeće funkcije.
IMAJTE NA UMU DA TVRTKA LG ELECTRONICS INC. NE PRIHVAĆA ODGOVORNOST ZA AŽURIRANJA AKO STE VI UZROKOVALI POGREŠKU (PRIMJERICE, AKO NISTE SLIJEDILI UPUTE ZA AŽURIRANJE) ILI AKO ZBOG NEMARA TVRTKE LG ELECTRONICS INC. U nekim ograničenim slučajevima Ažuriranje softvera nudit će samo vaš mobilni operater, a na takva će se Ažuriranja softvera primjenjivati odredbe ugovora koji ste sklopili s mobilnim operaterom.

5.PRIJENOS SOFTVERA.
Ako zbog prodaje ili prijenosa uređaja na kojemu se nalazi Softver tvrtke LG na treću stranu prenosite prava iz ovog Ugovora, prijenos mora sadržavati sav Softver tvrtke LG (uključujući sve sastavne dijelove, multimedijske datoteke i tiskani materijal, sve nadogradnje i ovaj Ugovor). Prijenos ne može biti neizravan, kao što je na primjer konsignacija. Krajnji korisnik koji prima Softver tvrtke LG prije prijenosa mora pristati na sve uvjete iz Ugovora.

6.OGRANIČENJE JAMSTVA. 
POTVRĐUJETE DA SOFTVER TVRTKE LG NIJE RAZVIJEN KAKO BI ZADOVOLJIO VAŠE INDIVIDUALNE ZAHTJEVE. TVRTKA LGE NE DAJE IZJAVU NI BILO KAKVO JAMSTVO POVEZANO S DOSTUPNOŠĆU, KORIŠTENJEM, PRAVOVREMENOŠĆU, SIGURNOŠĆU, VALJANOŠĆU, TOČNOŠĆU ILI POUZDANOŠĆU SOFTVERA NITI REZULTATIMA KORIŠTENJA SOFTVERA TVRTKE LG ILI BILO KOJEG NJEGOVOG DIJELA NI IKAKVO DRUGO JAMSTVO POVEZANO S NJIM. SAV PRETHODNO UČITAN, PREUZET ILI MATERIJAL DOBIVEN NA BILO KOJI DRUGI NAČIN POVEZAN S KORIŠTENJEM SOFTVERA TVRTKE LG NABAVLJATE PO VLASTITOM NAHOĐENJU I NA VLASTITI RIZIK TE STE ISKLJUČIVO VI ODGOVORNI ZA BILO KAKVU ŠTETU NA UREĐAJU ILI GUBITAK PODATAKA DO KOJEGA MOŽE DOĆI ZBOG PREUZIMANJA TAKVOG MATERIJALA ILI KORIŠTENJA SOFTVERA TVRTKE LG. OSIM AKO NIJE ZASEBNO NAVEDENO IZRIČITIM PISANIM OGRANIČENIM JAMSTVOM ISPORUČENIM UZ VAŠ UREĐAJ, SAV SOFTVER KOJI TVRTKA LGE DAJE UZ OVAJ MOBILNI UREĐAJ (BILO PRETHODNO UČITAN NA MOBILNI UREĐAJ, PREUZET S INTERNETA ILI DOBIVEN NA TREĆI NAČIN) NUDI SE “KAKAV JE” I “KOLIKO JE DOSTUPAN”, BEZ BILO KAKVOG JAMSTVA, BILO IZRIČITOG ILI IMPLICIRANOG. U NAJVEĆOJ MJERI KOJU DOPUŠTA PRIMJENJIVI ZAKON, TVRTKA LGE NE DAJE NIKAKVA JAMSTVA, IZRIČITA NI PREŠUTNA, UKLJUČUJUĆI, BEZ OGRANIČENJA, PREŠUTNA JAMSTVA PRIKLADNOSTI ZA PRODAJU, PRIKLADNOSTI ZA ODREĐENU NAMJENU, POŠTOVANJE PRAVA ILI DRUGA KRŠENJA PRAVA. NEKA ZAKONODAVSTVA NE DOPUŠTAJU ISKLJUČIVANJE ILI OGRANIČAVANJE TRAJANJA PREŠUTNOG JAMSTVA, STOGA SE GORE NAVEDENA OGRANIČENJA ILI ISKLJUČIVANJA NA TIM PODRUČJIMA MOŽDA NE MOGU PRIMIJENITI. USMENI ILI PISANI SAVJETI ILI INFORMACIJE KOJE DOBIJETE OD TVRTKE LGE NEĆE SE SMATRATI IZMJENOM OVOG OGRANIČENJA ODGOVORNOSTI NITI MOGU STVORITI BILO KAKVU ODGOVORNOST.

7.PRISTUP I DOSTUPNOST; DOBNA OGRANIČENJA. 
Tvrtka LG možda će morati prekinuti ili obustaviti usluge dostupne putem Softvera tvrtke LG, odnosno obustaviti ili ograničiti vaše pravo na korištenje cijelog ili bilo kojeg dijela Softvera tvrtke LG, ako odluči da je zbog tehničkih, operativnih, sigurnosnih i pravnih razloga to razumno potrebno. Dostupnost usluga povezanih sa Softverom tvrtke LG možda ovisi o radu pružatelja telekomunikacijskih usluga treće strane na što tvrtka LGE nema nikakav utjecaj. Vaša je odgovornost omogućiti si pristup Softveru tvrtke LG. Tvrtka LGE ne prihvaća nikakvu odgovornost za bilo kakav gubitak ili štetu koju vam mogu prouzročiti takvi vanjski čimbenici.
Uz to, za neke značajke Softvera tvrtke LG vaš će mobilni uređaj morati imati pristup internetu i možda će biti podložan ograničenjima koja je odredio vaš mrežni operater ili davatelj internetskih usluga. Potvrđujete da pristupanje internetu putem vaše mobilne mreže može rezultirati dodatnim troškovima ovisno o tarifi koju koristite, a na uživanje u korištenju značajki Softvera tvrtke LG mogu utjecati prikladnost i radne karakteristike hardvera vašeg uređaja ili pristup podacima.
Ako želite koristiti Softver tvrtke LG ili mu pristupiti, morate imati najmanje 14 (četrnaest) godina. Ako imate najmanje 14 (četrnaest) godina, ali ste još uvijek mlađi od 18 (osamnaest) godina, za korištenje Softvera tvrtke LG i prihvaćanje ovog Ugovora morate imati dopuštenje roditelja ili zakonskog skrbnika.

8.PRISTANAK NA KORIŠTENJE UREĐAJA I MREŽNIH PODATAKA. 
Nakon aktivacije uređaja automatski nam se šalju podaci o vašem uređaju i mrežni podaci kao naziv modela, pozivni broj za mobilnu mrežu (MCC) ili broj mobilne mreže (MNC). Ovi nam podaci omogućuju da bolje zadovoljimo potražnju u vašoj državi, ponudimo odgovarajuća ažuriranja softvera, uslugu korisničke podrške ili bilo koju drugu uslugu podrške za uređaj koja vam je bitna. Na primjer, gore navedene podatke možemo koristiti kako bismo utvrdili je li u vašoj državi potreban dodatni centar za korisničku podršku. Za prijenos podataka o vašem uređaju i mrežnih podataka vaš će mobilni uređaj morati imati pristup internetu i možda će biti podložan ograničenjima koja je odredio vaš mrežni operater ili davatelj internetskih usluga.  Potvrđujete da pristupanje internetu putem vaše mobilne mreže može rezultirati dodatnim troškovima ovisno o tarifi koju koristite. Osim toga, ove podatke možemo izravno koristiti ili ih prenijeti svojim pridruženim tvrtkama kako bismo za vas poboljšali naše proizvode, usluge ili tehnologije. Podaci se povremeno mogu prenositi preko međunarodnih granica i izvan granica vaše države. Prema vašim podacima u svakom ćemo se trenutku odnositi u skladu s Pravilima zaštite privatnosti tvrtke LG koja možete pogledati na: [Postavke – Sustav – O telefonu – Podaci o zakonu – Pravni dokumenti za LG softver – Smjernice o privatnosti].

9.APLIKACIJE I SADRŽAJ TREĆIH STRANA. 
Uređaj i Softver tvrtke LG omogućuju pristup aplikacijama i veze s drugim uslugama kojima upravljaju treće strane i koje su u njihovu vlasništvu.
Sve aplikacije, sučelja aplikacija, digitalni certifikati, usluge i sadržaji trećih strana kojima pristupate putem uređaja i Softvera tvrtke LG dostupni su vam od strane tih pružatelja usluga trećih strana i nisu predmet ovog Ugovora. Vaše poslovanje s pružateljima usluga trećih strana isključivo je dio vašeg međusobnog odnosa i na njega se možda primjenjuju uvjeti i odredbe i pravila zaštite privatnosti tog pružatelja usluga. Savjetujemo vam da pročitate te dokumente, iako nismo odgovorni za njihov sadržaj.
Ne preuzimamo odgovornost za aplikacije, sučelja aplikacija, digitalne certifikate, usluge ili sadržaj koji pružaju treće strane, a tvrtka LGE ODRIČE SE SVAKE ODGOVORNOSTI ZA BILO KAKVO OTKRIVANJE INFORMACIJA ILI BILO KOJIH DRUGIH RADNJI KOJE UČINE TE TREĆE STRANE..

10.OGRANIČENJE ODGOVORNOSTI. 
TVRTKA LGE NE PRIHVAĆA ODGOVORNOST ZA BILO KAKVU ŠTETU KOJA JE POSLJEDICA ILI JE POVEZANA S KORIŠTENJEM ILI NEMOGUĆNOŠĆU KORIŠTENJA SOFTVERA TVRTKE LG, KAO I SVIH APLIKACIJA TREĆIH STRANA, NJIHOVOG SADRŽAJA ILI VEZA, UKLJUČUJUĆI, BEZ OGRANIČENJA, ŠTETU KOJA JE UZROKOVANA ILI JE POVEZANA S POGREŠKAMA, PREVIDIMA, PREKIDIMA, KVAROVIMA, ZASTOJIMA U RADU ILI PRIJENOSU, VIRUSIMA, KVAROVIMA LINIJA I SVIM DRUGIM IZRAVNIM, NEIZRAVNIM, POSEBNIM, SLUČAJNIM, PRIMJERNIM ILI POSLJEDIČNIM ŠTETAMA, ČAK I AKO JE TVRTKA LGE BILA UPOZNATA S MOGUĆNOŠĆU NASTANKA TAKVIH ŠTETA. U NEKIM PRAVNIM NADLEŽNOSTIMA ISKLJUČIVANJE ILI OGRANIČENJA POSLJEDIČNIH ILI POSEBNIH ŠTETA NIJE DOPUŠTENO, ŠTO ZNAČI DA SE GORE NAVEDENO ISKLJUČENJE NE ODNOSI NA VAS. BEZ OBZIRA NA NAVEDENO, CJELOKUPNA FINANCIJSKA ODGOVORNOST TVRTKE LGE ZA SVE GUBITKE, ŠTETE I RAZLOGE ZA POKRETANJE PRAVNOG POSTUPKA, UKLJUČUJUĆI, BEZ OGRANIČENJA, ONA KOJA SE TEMELJE NA UGOVORU, GRAĐANSKOPRAVNOM DELIKTU ILI BILO ČEMU DRUGOME, A POSLJEDICA SU KORIŠTENJA OVOG UREĐAJA, SOFTVERA TVRTKE LG KOJI SE NA NJEMU NALAZI I APLIKACIJA TREĆIH STRANA NE MOŽE BITI VEĆA OD STOTINU AMERIČKIH DOLARA (100 USD). PRETHODNO IZNESENA OGRANIČENJA, ISKLJUČENJA I ODRICANJA, UKLJUČUJUĆI ODJELJKE 6, 9 I 10, PRIMIJENIT ĆE SE U NAJVEĆOJ MOGUĆOJ MJERI KOJU DOPUŠTAJU PRIMJENJIVI ZAKONI, ČAK I AKO BILO KAKAV PRAVNI LIJEK NE USPIJE U SVOJOJ OSNOVNOJ SVRSI.

11.NADLEŽNI ZAKON; RJEŠAVANJE SPOROVA (NE ODNOSI SE NA DRŽAVLJANE SAD-A)
(a)Osim u mjeri u kojoj to zabranjuje lokalno zakonodavstvo, svi sporovi koji proizlaze ili su povezani s ovim Ugovorom, uključujući sva pitanja vezana uz njegovo postojanje, valjanost ili prekid (i) upućuju se i konačno rješavaju arbitražom u skladu s pravilima arbitraže organizacije Korean Commercial Arbitration Board (ta se pravila referencom smatraju dijelom ovog članka) (ii) pod vodstvom jednog arbitra, (iii) s time da će se arbitraža voditi u Seoulu u Republici Južnoj Koreji (iv) i to na engleskom jeziku, (v) a nadležni zakon ugovora bit će materijalno pravo Republike Južne Koreje. 
(b)U mjeri u kojoj to zahtjeva lokalno zakonodavstvo kako bi arbitraža bila valjana i zakonski priznata kao metoda rješavanja spora, uključujući postupanje prema potrošaču, pod (i) smatrat će se da se primjenjuju pravila najistaknutijeg arbitražnog tijela ("Lokalna arbitražna pravila") u vašoj zemlji, a pod (iii) smatrat će se da se odnosi na glavni grad vaše zemlje.
(c)Sporove s nama možete rješavati samo kao pojedinac, a ne kao tužitelj ili sudionik u grupnoj tužbi u svim navodnim grupnim ili zastupajućim postupcima.

12.RASKID UGOVORA. 
Ovaj Ugovor vrijedi do njegovog raskida. Ako se ne budete pridržavali uvjeta i odredbi ovog Ugovora, prava koja su vam dodijeljena ovim Ugovorom automatski se ukidaju bez obavijesti tvrtke LGE. Uz to, tvrtka LGE u bilo kojem trenutku prema vlastitom nahođenju može obustaviti ili okončati bilo koju uslugu povezanu s ovim Ugovorom. Zadržavamo pravo promjene Ugovora u bilo kojem trenutku (uključujući, bez ograničenja, ograničavanje ili okončavanje određenih značajki povezanih s Ugovorom). Nakon raskida ovog Ugovora morate potpuno prestati koristiti Softver tvrtke LG i uređaj. Ako izbrišete dio Softvera tvrtke LG ili cijeli softver, to će se smatrati raskidom ovog Ugovora. Svjesni ste, međutim, da neki Softver tvrtke LG treba biti trajno instaliran na vašem mobilnom uređaju i da ga ne bi trebalo brisati. Ni na koji način nismo odgovorni za posljedice nastale zbog promjena Ugovora ili bilo kojeg okončanja ili obustave pristupa i korištenja usluga povezanih s ovim Ugovorom.

13.VAŽEĆI JEZIK. 
Svi prijevodi ovog Ugovora rade se za lokalne potrebe i ako se pojave razlike između prijevoda i verzije na engleskom jeziku, važeća je verzija Ugovora na engleskom jeziku, u onoj mjeri u kojoj to dozvoljava lokalno zakonodavstvo.

14.KONTROLA IZVOZA. 
Potvrđujete da Softver tvrtke LG podliježe ograničenjima izvoza raznih država. Slažete se da ćete se pridržavati svih važećih međunarodnih i nacionalnih zakona primjenjivih na Softver tvrtke LG, uključujući sve važeće zakone i odredbe ograničenja izvoza.

15.CIJELI UGOVOR; ZAKONODAVSTVO; OSTALO. 
Ovaj je Ugovor cijeli ugovor između vas i tvrtke LGE koji se odnosi na Softver tvrtke LG i nadomješta svu prethodnu ili istodobnu usmenu ili pisanu komunikaciju, prijedloge i izjave u odnosu na Softver tvrtke LG ili bilo koji drugi predmet ovog Ugovora. Ako se ustanovi da je bilo koji članak ovog Ugovora nevažeći, nevaljan, neprovediv ili nezakonit, preostali dijelovi Ugovora ostaju u potpunosti na snazi. Preuzimanje ažuriranja, pristup i korištenje Softvera tvrtke LG ovisi o podatkovnoj vezi vašeg uređaja. Vi ste odgovorni za plaćanje svih troškova korištenja podatkovne veze uređaja, uključujući, bez ograničenja, troškove korištenja podataka i prijenosa koje vam naplaćuje drugi pružatelj usluga, kao i troškove roaminga prilikom korištenja mobilnog uređaja u inozemstvu.
KOMUNIKACJA BLUETOOTH LOW ENERGY (BLE)
TO URZĄDZENIE MOŻE WŁĄCZAĆ KOMUNIKACJĘ BLE. KOMUNIKACJA BLE JEST WŁĄCZANA PODCZAS KORZYSTANIA Z NIEKTÓRYCH APLIKACJI, TAKICH JAK „Menedżer Połączeń”. PO WŁĄCZENIU KOMUNIKACJA BLE BĘDZIE PRZEZ CAŁY CZAS PRÓBOWAŁA NAWIĄZAĆ POŁĄCZENIE Z INNYMI URZĄDZENIAMI. PODCZAS PRÓBY NAWIĄZANIA POŁĄCZENIA NAZWA PRZYPISANA DO TELEFONU UŻYTKOWNIKA („NAZWA BLUETOOTH”) MOŻE ZOSTAĆ WYŚWIETLONA NA INNYM URZĄDZENIU. JEŚLI UŻYTKOWNIK NIE CHCE, ABY JEGO NAZWA BLUETOOTH BYŁA WYŚWIETLANA NA INNYCH URZĄDZENIACH, POWINIEN OGRANICZYĆ KORZYSTANIE Z TEGO TYPU APLIKACJI.

Niniejsza Umowa licencyjna użytkownika końcowego oprogramowania („EULA”) stanowi prawnie wiążącą umowę pomiędzy użytkownikiem (osobą fizyczną lub prawną) a firmą LG Electronics Inc. („LGE”), zarejestrowaną w Korei Południowej, z siedzibą w LG Twin Towers, 128 Yeoui-daero, Yeoungdeungpo-gu, Seul 07336, Korea Południowa. Niniejsza Umowa licencyjna reguluje sposób korzystania z oprogramowania fabrycznie pobranego na niniejsze urządzenie lub zainstalowanego w niniejszym urządzeniu, czy też pobranego ze sklepu Google Playstore, centrum aktualizacji LGE lub z innych sklepów z aplikacjami, których właścicielem jest spółka LGE oraz jej jednostki stowarzyszone, które obejmuje oprogramowanie komputerowe oraz może obejmować powiązane treści multimedialne, materiały drukowane oraz dokumenty internetowe lub elektroniczne związane z procesem korzystania przez użytkownika z niniejszego urządzenia („Oprogramowanie firmy LG"). 

Korzystanie z Oprogramowania firmy LG jest niezbędne do normalnego użytkowania niniejszego urządzenia. KORZYSTAJĄC Z URZĄDZENIA LUB OPROGRAMOWANIA FIRMY LG, UŻYTKOWNIK AKCEPTUJE NINIEJSZE WARUNKI NINIEJSZEJ UMOWY LICENCYJNEJ. W PRZYPADKU BRAKU AKCEPTACJI NINIEJSZYCH WARUNKÓW PROSIMY O ZAPRZESTANIE UŻYTKOWANIA OPROGRAMOWANIA FIRMY LG. Niektóre z usług i aplikacji dostarczanych przez firmę LGE mogą być fabrycznie zainstalowane w niniejszym urządzeniu lub może być ich pobranie do urządzenia. Wiele z nich może wymagać zaakceptowania przez Użytkownika ich osobnych warunków korzystania i zasad ochrony prywatności, a prawa i obowiązki Użytkownika dotyczące korzystania przez niego z takich usług i aplikacji będą określone we wspomnianych powyżej warunkach i zasadach ochrony prywatności. W celu korzystania z niektórych usług i aplikacji dostarczanych przez firmę LGE wymagana może być rejestracja Użytkownika w Usługach członkowskich LG („Konto LG”). Niniejszym użytkownik potwierdza zrozumienie i wyraża zgodę na to, że korzystanie przez niego z takich usług i aplikacji będzie podlegać obowiązującym zasadom ochrony prywatności i innym warunkom.

1.ZASTRZEŻENIE PRAW I TYTUŁÓW WŁASNOŚCI.
Firma LGE zastrzega sobie wszelkie prawa, które nie zostały wyraźnie przyznane użytkownikowi na mocy niniejszej Umowy licencyjnej. Oprogramowanie firmy LG jest chronione prawem autorskim oraz innymi prawami własności intelektualnej i umowami. Firma LGE lub jej jednostki stowarzyszone i licencjobiorcy posiadają tytuł własności, prawa autorskie oraz inne prawa własności intelektualnej do Oprogramowania firmy LG. Oprogramowanie firmy LG jest udostępniane na zasadzie licencji, a nie sprzedawane.

2.UDZIELENIE LICENCJI. 
Firma LGE, pod warunkiem przestrzegania przez Użytkownika wszystkich warunków niniejszej Umowy licencyjnej, udziela Użytkownikowi następujących praw: użytkownik może używać jednej kopii Oprogramowania firmy LG, fabrycznie pobranego, zainstalowanego lub pobranego na niniejsze urządzenie, a także uruchamiać tę jedną kopię i uzyskiwać do niej dostęp wyłącznie w zakresie niezbędnym do użytkowania posiadanego przez niego urządzenia.
Niektóre elementy Oprogramowania LG są zapewniane na warunkach licencji typu open-source. W takich przypadkach postanowienia licencji typu open-source mogą zastępować niektóre warunki niniejszej Umowy licencyjnej. Szczegółowe informacje dotyczące licencji Open Source są przedstawione w sekcji Informacje prawne w menu ‘Ustawienia - system’ w danym urządzeniu.

3.OGRANICZENIE PRAW UŻYTKOWNIKA KOŃCOWEGO. 
Użytkownik nie może kopiować, odtwarzać kodu źródłowego, dokonywać dekompilacji lub demontażu Oprogramowania firmy LG, podejmować innych prób odkrycia jego kodu źródłowego lub używanych algorytmów (z wyjątkiem zakresu, w jakim, pomimo istnienia niniejszego ograniczenia, działanie to jest wyraźnie dozwolone na mocy obowiązującego prawa). Użytkownik nie może również dokonywać modyfikacji Oprogramowania firmy LG, wyłączać jakichkolwiek jego funkcji oraz tworzyć prac pochodnych w oparciu o nie. Użytkownik nie może wynajmować, wydzierżawiać ani wypożyczać Oprogramowania firmy LG, a także udzielać na nie licencji bądź świadczyć komercyjnych usług hostingowych za jego pośrednictwem. 

4.UAKTUALNIENIA. 
Niniejsza Umowa licencyjna dotyczy uaktualnień, uzupełnień i dodatków (jeśli są dostępne) do Oprogramowania firmy LG, które firma LGE może dostarczyć lub udostępnić Użytkownikowi po dacie uzyskania przez niego urządzenia, o ile wraz z takim uaktualnieniem nie zostaną przekazane inne warunki. Korzystanie z Oprogramowania firmy LG określonego mianem uaktualnienia wymaga uprzedniego posiadania przez użytkownika licencji na Oprogramowanie firmy LG oznaczone przez firmę LGE jako uprawniające do uaktualnienia. Po zainstalowaniu uaktualnienia użytkownik nie może korzystać z Oprogramowania firmy LG stanowiącego podstawę do pobrania uaktualnienia. Uaktualnienie Oprogramowania LG może dodać nowe funkcje, a w pewnych przypadkach także spowodować usunięcie istniejących funkcji.
PROSIMY JEDNAK PAMIĘTAĆ, ŻE FIRMA LG ELECTRONICS INC. ZRZEKA SIĘ WSZELKIEJ ODPOWIEDZIALNOŚCI ZA AKTUALIZACJE, JEŚLI BŁĄD LEŻY PO STRONIE UŻYTKOWNIKA (NP. UŻYTKOWNIK NIE PRZESTRZEGA WYTYCZNYCH FIRMY DOTYCZĄCYCH AKTUALIZACJI) LUB JEŚLI FIRMA LG ELECTRONICS INC. DOPUŚCIŁA SIĘ ZANIEDBANIA. W niektórych przypadkach, w których Aktualizacje oprogramowania będą udostępnianie użytkownikowi jedynie przez jego operatora sieci; Aktualizacja oprogramowania będzie regulowana na mocy stosunku umownego użytkownika z jego operatorem sieci.

5.PRZENIESIENIE OPROGRAMOWANIA.
W przypadku przeniesienia na stronę trzecią praw do Oprogramowania firmy LG udzielonych na mocy niniejszej Umowy licencyjnej w związku ze sprzedażą lub przekazaniem urządzenia zawierającego Oprogramowanie firmy LG użytkownik zobowiązuje się przekazać wszystkie elementy Oprogramowania firmy LG, w tym wszystkie jego części składowe, powiązane treści multimedialne i materiały drukowane, wszelkie uaktualnienia oraz niniejszą Umowę licencyjną. Przeniesienie nie może mieć formy przeniesienia pośredniego, np. oddania w komis. Przed dokonaniem przeniesienia użytkownik końcowy otrzymujący Oprogramowanie firmy LG musi zaakceptować wszystkie warunki Umowy licencyjnej.

6.WYŁĄCZENIE ODPOWIEDZIALNOŚCI Z TYTUŁU GWARANCJI.
UŻYTKOWNIK PRZYJMUJE DO WIADOMOŚCI, ŻE OPROGRAMOWANIE FIRMY LG NIE ZOSTAŁO OPRACOWANE W CELU SPEŁNIENIA INDYWIDUALNIE SPRECYZOWANYCH WYMOGÓW UŻYTKOWNIKA. FIRMA LGE NIE UDZIELA ŻADNYCH GWARANCJI LUB ZAPEWNIEŃ CO DO DOSTĘPNOŚCI, UŻYTKOWANIA, AKTUALNOŚCI, BEZPIECZEŃSTWA, WAŻNOŚCI, DOKŁADNOŚCI, RZETELNOŚCI LUB SKUTKÓW KORZYSTANIA Z OPROGRAMOWANIA FIRMY LG BĄDŹ TREŚCI W NIM ZAWARTYCH ORAZ NIE SKŁADA JAKICHKOLWIEK GWARANCJI LUB ZAPEWNIEŃ INNEGO RODZAJU DOTYCZĄCYCH OPROGRAMOWANIA FIRMY LG. KORZYSTANIE Z MATERIAŁÓW FABRYCZNIE UMIESZCZONYCH W OBRĘBIE OPROGRAMOWANIA FIRMY LG, MATERIAŁÓW POBRANYCH LUB W INNY SPOSÓB POZYSKANYCH ZA JEGO POŚREDNICTWEM ODBYWA SIĘ NA WŁASNĄ ODPOWIEDZIALNOŚĆ I RYZYKO UŻYTKOWNIKA. UŻYTKOWNIK PONOSI RÓWNIEŻ WYŁĄCZNĄ ODPOWIEDZIALNOŚĆ ZA EWENTUALNE USZKODZENIE POSIADANEGO PRZEZ SIEBIE URZĄDZENIA LUB UTRATĘ DANYCH W NASTĘPSTWIE POBRANIA MATERIAŁU TEGO TYPU LUB UŻYTKOWANIA OPROGRAMOWANIA FIRMY LG. O ILE NIE ZOSTAŁO TO ODDZIELNIE OKREŚLONE W PISEMNEJ, WYRAŹNEJ, OGRANICZONEJ GWARANCJI DOŁĄCZONEJ DO URZĄDZENIA UŻYTKOWNIKA, CAŁE OPROGRAMOWANIE DOSTARCZONE PRZEZ FIRMĘ LGE NA TO URZĄDZENIE MOBILNE (FABRYCZNIE ZAINSTALOWANE W URZĄDZENIU MOBILNYM, POBRANE LUB UZYSKANE W INNY SPOSÓB) JEST DOSTARCZANE W „STANIE, W JAKIM JEST” I W „W MIARĘ DOSTĘPNOŚCI”, BEZ UDZIELANIA W TYM ZAKRESIE ŻADNYCH WYRAŹNYCH ANI DOROZUMIANYCH GWARANCJI. W NAJSZERSZYM ZAKRESIE DOZWOLONYM PRZEZ OBOWIĄZUJĄCE PRAWO FIRMA LGE NIE UDZIELA ŻADNYCH GWARANCJI, WYRAŹNYCH LUB DOROZUMIANYCH, A W SZCZEGÓLNOŚCI DOROZUMIANYCH GWARANCJI CO DO PRZYDATNOŚCI HANDLOWEJ, PRZYDATNOŚCI DO OKREŚLONEGO CELU ORAZ NIENARUSZANIA PRAW AUTORSKICH LUB INNYCH PRAW. W NIEKTÓRYCH JURYSDYKCJACH WYŁĄCZENIE LUB OGRANICZENIE CZASU TRWANIA GWARANCJI DOROZUMIANYCH NIE JEST DOZWOLONE, CO OZNACZA, ŻE POWYŻSZE OGRANICZENIA LUB WYŁĄCZENIA MOGĄ NIE MIEĆ ZASTOSOWANIA. ŻADNE USTNE LUB PISEMNE PORADY LUB INFORMACJE PRZEKAZANE UŻYTKOWNIKOWI PRZEZ FIRMĘ LG NIE MOGĄ ZOSTAĆ UZNANE ZA ZMIENIAJĄCE NINIEJSZE WYŁĄCZENIE ODPOWIEDZIALNOŚCI Z TYTUŁU GWARANCJI LUB ZA UDZIELENIE INNYCH GWARANCJI.

7.DOSTĘP I DOSTĘPNOŚĆ; OGRANICZENIE WIEKOWE. 
W przypadku wystąpienia uzasadnionych (wedle uznania firmy LGE) przyczyn technicznych, operacyjnych, prawnych, regulacyjnych lub związanych z bezpieczeństwem, może zaistnieć konieczność zawieszenia lub zaprzestania świadczenia usług dostępnych za pośrednictwem Oprogramowania firmy LG albo ograniczenia sposobu korzystania przez użytkownika z Oprogramowania firmy LG (lub jakiejkolwiek jego części). Dostępność usług powiązanych z elementami Oprogramowania firmy LG może zależeć od wydajności sieci telekomunikacyjnych innych dostawców usług, nad którymi firma LGE nie ma żadnej kontroli. Obowiązkiem Użytkownika jest spełnienie wszelkich wymogów niezbędnych do uzyskania przez niego dostępu do Oprogramowania firmy LG. Firma LGE nie przyjmuje odpowiedzialności z tytułu żadnej straty ani szkody Użytkownika spowodowanej określonymi powyżej czynnikami zewnętrznymi.
Ponadto, niektóre funkcje Oprogramowania LG mogą wymagać, aby urządzenie Użytkownika miało dostęp do Internetu i mogą podlegać ograniczeniom nałożonym na Użytkownika przez jego sieć lub dostawcę Internetu. Użytkownik potwierdza, że uzyskiwanie dostępu do Internetu za pośrednictwem jego sieci mobilnej może wiązać się z dodatkowymi opłatami w zależności do jego planu taryfowego oraz że na sposób korzystania przez niego z niektórych funkcji Oprogramowania LG może mieć wpływ odpowiedniość i wydajność sprzętu Użytkownika lub dostęp do danych.
Aby korzystać z Oprogramowania firmy LG lub uzyskać do niego dostęp, Użytkownik musi mieć ukończone 14 (czternaście) lat. W przypadku gdy użytkownik ukończył 14. (czternasty) rok życia, lecz nie ukończył 18. (osiemnastego) roku życia lub innego zapewniającego pełnoletniość we właściwej jurysdykcji, wymagane jest uzyskanie przez niego zgody rodzica lub opiekuna prawnego na korzystanie z Oprogramowania firmy LG i zaakceptowanie niniejszej Umowy licencyjnej.

8.ZGODA NA KORZYSTANIE Z URZĄDZENIA I INFORMACJE O SIECI. 
Po aktywowaniu urządzenia do firmy LGE zostają automatycznie wysłane informacje na temat urządzenia i sieci, takie jak nazwa modelu, numer MCC lub MNC. Informacje te umożliwiają firmie LGE lepsze świadczenie użytkownikowi usług w kraju, w którym użytkownik przebywa, dostarczanie odpowiednich uaktualnień oprogramowania, zapewnienie obsługi klienta i dostarczanie wszelkich innych usług wsparcia technicznego dla produktów, które mogą być niezbędne dla użytkownika. Firma LGE może na przykład wykorzystywać powyższe informacje do określenia, czy w kraju użytkownika wymagane jest dodatkowe centrum obsługi klienta. Przesyłanie informacji o urządzeniu i sieci będzie wymagać, aby urządzenie Użytkownika miało dostęp do Internetu, i może podlegać ograniczeniom nałożonym na Użytkownika przez jego sieć lub dostawcę Internetu.  Użytkownik potwierdza, że uzyskiwanie dostępu do Internetu za pośrednictwem jego sieci komórkowej może wiązać się z dodatkowymi opłatami, w zależności do jego planu taryfowego. Ponadto, firma LGE może wykorzystywać powyższe informacje w sposób bezpośredni lub przekazywać je do swoich jednostek stowarzyszonych w celu udoskonalenia produktów, usług i technologii dostarczanych przez firmę LGE użytkownikowi. Informacje mogą być przesyłane między granicami państw i poza terytorium kraju Użytkownika. Informacje użytkownika będą zawsze traktowane w sposób zgodny z Polityką ochrony prywatności firmy LG, z którą można zapoznać się w sekcji: [Ustawienia – System – Informacje o telefonie – Informacje prawne – Dokumenty Prawne Oprogramowania LG – Zasady zachowania poufności informacji].

9.APLIKACJE I TREŚCI FIRM TRZECICH. 
Zarówno Urządzenie, jak i Oprogramowanie firmy LG oferują dostęp do aplikacji (oraz łącza do innych usług), których właścicielami i administratorami są strony trzecie.
Wszelkie aplikacje, interfejsy aplikacji, cyfrowe certyfikaty usługi i treści firm trzecich, do których Użytkownik uzyskuje dostęp za pośrednictwem urządzenia i Oprogramowania firmy LG są udostępniane przez odpowiednich dostawców, będących stronami trzecimi i nie zostały objęte niniejszą umową EULA. Wszelkie relacje Użytkownika z dostawcami zewnętrznymi dotyczą wyłącznie Użytkownika i odpowiedniego dostawcy oraz mogą podlegać odrębnym warunkom i zasadom ochrony prywatności sformułowanym przez takich dostawców. Firma LGE zachęca do uważnego zapoznania się z tego typu dokumentami, mimo iż nie ponosi ona odpowiedzialności za ich treść.
Firma LGE nie przyjmuje żadnej odpowiedzialności za aplikacje, interfejsy aplikacji, cyfrowe certyfikaty, usługi i treści dostarczane przez dostawców zewnętrznych, a także NIE PONOSI ŻADNEJ ODPOWIEDZIALNOŚCI ZA PRZYPADKI UJAWNIENIA INFORMACJI ORAZ INNE PRAKTYKI STOSOWANE PRZEZ DOSTAWCÓW ZEWNĘTRZNYCH.

10.OGRANICZENIE ODPOWIEDZIALNOŚCI. 
FIRMA LGE NIE PONOSI ODPOWIEDZIALNOŚCI ZA JAKIEKOLWIEK SZKODY POWSTAŁE POŚREDNIO LUB BEZPOŚREDNIO W WYNIKU UŻYTKOWANIA OPROGRAMOWANIA FIRMY LG ORAZ APLIKACJI, TREŚCI LUB ODNOŚNIKÓW FIRM ZEWNĘTRZNYCH, A W SZCZEGÓLNOŚCI ZA SZKODY WYNIKAJĄCE POŚREDNIO LUB BEZPOŚREDNIO Z BŁĘDÓW, ZANIECHAŃ, PRZERW W DZIAŁANIU, USTEREK, OPÓŹNIEŃ W DZIAŁANIU LUB TRANSMISJI, WIRUSÓW, AWARII LINII, A TAKŻE ZA WSZELKIE INNE SZKODY POŚREDNIE, BEZPOŚREDNIE, SZCZEGÓLNE, UBOCZNE, NASTĘPCZE LUB ODSZKODOWANIA Z NAWIĄZKĄ, NAWET JEŚLI FIRMA LGE ZOSTAŁA POINFORMOWANA O MOŻLIWOŚCI ICH WYSTĄPIENIA. W NIEKTÓRYCH JURYSDYKCJACH WYŁĄCZENIE LUB OGRANICZENIE ODPOWIEDZIALNOŚCI Z TYTUŁU SZKÓD UBOCZNYCH LUB NASTĘPCZYCH NIE JEST DOZWOLONE, CO OZNACZA, ŻE POWYŻSZE OGRANICZENIA LUB WYŁĄCZENIA MOGĄ NIE MIEĆ ZASTOSOWANIA. BEZ WZGLĘDU NA POWYŻSZE POSTANOWIENIA, ŁĄCZNA ODPOWIEDZIALNOŚĆ FIRMY LGE WOBEC UŻYTKOWNIKA Z TYTUŁU WSZELKICH STRAT, SZKÓD ORAZ POWÓDZTWA, A W SZCZEGÓLNOŚCI Z TYTUŁU ODPOWIEDZIALNOŚCI UMOWNEJ, DELIKTOWEJ LUB INNEJ, WYNIKAJĄCEJ Z KORZYSTANIA PRZEZ UŻYTKOWNIKA Z NINIEJSZEGO URZĄDZENIA, ZAWARTEGO W NIM OPROGRAMOWANIA FIRMY LG ORAZ APLIKACJI FIRM TRZECICH NIE PRZEKROCZY KWOTY STU DOLARÓW AMERYKAŃSKICH ($100). POWYŻSZE OGRANICZENIA, WYŁĄCZENIA I WYŁĄCZENIA ODPOWIEDZIALNOŚCI, W TYM PUNKTY 6, 9 I 10, OBOWIĄZUJĄ W MAKSYMALNYM DOZWOLONYM PRZEZ OBOWIĄZUJĄCE PRZEPISY PRAWA ZAKRESIE, NAWET W PRZYPADKU, GDY ŚRODEK OCHRONY PRAWNEJ NIE SPEŁNIA SWOJEGO PODSTAWOWEGO CELU.

11.PRAWO WŁAŚCIWE; ROZSTRZYGANIE SPORÓW (NIE DOTYCZY MIESZKAŃCÓW STANÓW ZJEDNOCZONYCH).
(a)O ile obowiązujące, lokalne przepisy prawa nie stanowią inaczej, w przypadku jakichkolwiek sporów wynikających pośrednio lub bezpośrednio z niniejszej Umowy licencyjnej, w tym jakichkolwiek spraw dotyczących ich istnienia, ważności lub wypowiedzenia: (i) spory te będą kierowane do ostatecznego rozstrzygnięcia w drodze arbitrażu zgodnie z Regulaminem Koreańskiej Komisji Arbitrażu Handlowego (który uznaje się za włączony do niniejszej klauzuli przez odniesienie); (ii) spory te będą rozstrzygane przez jednego arbitra; (iii) właściwym sądem arbitrażowym będzie sąd w Seulu w Korei Południowej; (iv) postępowanie arbitrażowe prowadzone będzie w języku angielskim oraz (v) prawem właściwym dla niniejszej umowy będzie prawo materialne Korei Południowej. 
(b)Jeśli wymagają tego przepisy lokalne (w celu zapewnienia ważności i skuteczności prawnej postępowania arbitrażowego jako środka rozwiązywania sporów, w tym wobec konsumenta), punkt (i) oznacza najwyższy organ arbitrażowy (oraz regulamin arbitrażowy lokalnej instytucji arbitrażowej) w kraju użytkownika oraz punkt (iii) oznacza stolicę kraju zamieszkania użytkownika.
(c)Użytkownik może rozstrzygać spory z firmą LGE wyłącznie w sposób indywidualny, a nie jako członek grupy poszkodowanych w pozwie zbiorowym.

12.WYPOWIEDZENIE. 
Niniejsza Umowa licencyjna obowiązuje do momentu jej wypowiedzenia. Prawa użytkownika z tytułu niniejszej Umowy licencyjnej wygasną automatycznie bez powiadomienia ze strony firmy LGE w przypadku nieprzestrzegania przez użytkownika któregokolwiek z warunków niniejszej Umowy licencyjnej. Dodatkowo firma LGE może w dowolnym momencie i według własnego wyłącznego uznania zawiesić lub zakończyć świadczenie jakichkolwiek usług związanych z niniejszą Umową. Zastrzegamy sobie również prawo do modyfikacji Umowy licencyjnej w dowolnym momencie (w tym między innymi poprzez ograniczenie lub zakończenie udostępniania określonych funkcji związanych z niniejszą Umową). Po wypowiedzeniu niniejszej Umowy licencyjnej należy zaprzestać korzystania z Oprogramowania firmy LG oraz urządzenia. Użytkownik może wypowiedzieć niniejszą Umowę licencyjną, usuwając całe Oprogramowanie LG lub jego część. Użytkownik oświadcza jednak, iż rozumie, że niektóre elementy Oprogramowania firmy LG zostały zainstalowane na posiadanym przez niego urządzeniu mobilnym na stałe i nie należy ich usuwać. Jakiekolwiek zmiany niniejszej Umowy licencyjnej, zawieszenie związanych z nią usług lub odebranie Użytkownikowi dostępu do nich lub możliwości korzystania z nich nie spowodują powstania żadnych zobowiązań po stronie firmy LGE.

13.OBOWIĄZUJĄCY JĘZYK. 
Wszelkie przekłady niniejszej Umowy licencyjnej zostały sporządzone w celu zachowania zgodności z wymogami lokalnymi. W przypadku jakichkolwiek rozbieżności pomiędzy angielską wersją językową a innymi wersjami językowymi, decydujące znaczenie ma Umowa licencyjna w wersji angielskiej (o ile obowiązujące przepisy lokalne w jurysdykcji użytkownika nie stanowią inaczej).

14.KONTROLA EKSPORTU. 
Użytkownik przyjmuje do wiadomości, że Oprogramowanie LG podlega ograniczeniom nakładanym przez różne kraje w zakresie eksportu. Użytkownik zobowiązuje się przestrzegać wszystkie obowiązujące przepisy prawa międzynarodowego i krajowego, które mają zastosowanie do Oprogramowania LG, w tym wszystkie obowiązujące przepisy dotyczące ograniczeń eksportowych.

15.CAŁOŚĆ POROZUMIENIA; KLAUZULA SALWATORYJNA; POSTANOWIENIA RÓŻNE. 
Niniejsza umowa licencyjna stanowi całość porozumienia pomiędzy Użytkownikiem a firmą LGE dotyczącą Oprogramowania firmy LG i zastępuje wszystkie wcześniejsze lub obecne ustalenia, propozycje i oświadczenia, ustne lub pisemne, odnoszące się do Oprogramowania firmy LG lub jakichkolwiek innych kwestii objętych niniejszą Umową licencyjną. Jeśli którekolwiek z postanowień niniejszej Umowy licencyjnej zostanie uznane za bezskuteczne, nieważne, niewykonalne lub niezgodne z obowiązującym prawem, nie wpłynie to na ważność pozostałych postanowień. Pobieranie uaktualnień oraz uzyskiwanie dostępu do Oprogramowania firmy LG i korzystanie z niego odbywa się w oparciu o przesył danych do/z urządzenia posiadanego przez użytkownika. Użytkownik ponosi wyłączną odpowiedzialność za uiszczenie opłat oraz pokrycie wszelkich wydatków związanych z korzystaniem przez niego z funkcji przesyłu danych, w tym między innymi za pokrycie kosztów przesyłu danych naliczonych użytkownikowi przez zewnętrznych dostawców usług oraz za uiszczenie opłat roamingowych poniesionych podczas korzystania z urządzenia mobilnego za granicą.
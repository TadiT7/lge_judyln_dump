אנרגיה נמוכה של BLUETOOTH‏ (BLE ‏- BLUETOOTH LOW ENERGY)
התקן זה עשוי להפעיל את BLE. BLE מופעל כאשר משתמשים ביישום מסוים כגון Connection Manager. עם ההפעלה, BLE ינסה להתחבר להתקנים אחרים כל הזמן. בניסיון להתחבר, ייתכן ששם הטלפון הייעודי שלך ("מידע BLUETOOTH") יוצג בהתקן אחר. אם אין ברצונך ש"מידע BLUETOOTH‏" שלך יוצג בהתקנים אחרים, עליך להגביל את השימוש שלך ביישומים כאלה.

הסכם רישיון תוכנה זה למשתמש קצה ("EULA") הנו הסכם משפטי בינך (כפרט או כישות יחידה) לבין LG Electronics Inc.‎ ‏("LGE"), חברה רשומה בדרום קוריאה, שמשרדיה הרשומים שוכנים בכתובת LG Twin Towers, 128 Yeoui-daero, Yeoungdeungpo-gu, Seoul 07336, South Korea, לגבי תוכנה ויישומים, שנטענו מראש או שהותקנו בהתקן זה, או שניתנים להורדה מ-Google Playstore, ממרכז העדכונים של LGE ומחנויות אפליקציות אחרות, ונמצאים בבעלות LGE והחברות המסונפות אליה, הכוללים תוכנות מחשב ועשויים לכלול פריטי מדיה משויכים, חומרים מודפסים ותיעוד 'מקוון' או אלקטרוני, בהקשר לשימוש שלך בהתקן זה ("תוכנת LG"). 

במהלך פעולתו הרגילה, התקן זה נדרש להשתמש בתוכנת LG. בעצם השימוש בהתקן או בתוכנת LG, הנך מקבל את התנאים הכלולים ב-EULA זה. אם אינך מקבל את התנאים הללו, אל תשתמש בתוכנת LG. ייתכן שחלק מהיישומים והשירותים שמספקת LGE כלולים בהתקן או הורדו אליו. ייתכן שרבים מהם יחייבו את הסכמתך לתנאי שימוש נפרדים שלהם ולמדיניות פרטיות נפרדת, והזכויות והמחויבויות שלך בנוגע לשימוש ביישומים ושירותים אלה יופיעו בתנאים והתניות אלה ובמדיניות הפרטיות. ייתכן גם שתידרש להירשם כחבר לקבלת שירות LG ("חשבון LG") על מנת להשתמש בחלק מהיישומים והשירותים ש-LGE מספקת. הנך מאשר ומסכים כי השימוש שתעשה באותם יישומים ושירותים יהיה כפוף לתנאים ולהתניות ולמדיניות הפרטיות הרלוונטיים.

1.שמירת זכויות ובעלות.
LGE שומרת על כל זכות שלא מוענקת לך במפורש מתוקף האמור ב-EULA זה. תוכנת LG מוגנת באמנות ובחוקים שונים המתייחסים לזכויות יוצרים וקניין רוחני. LGE או החברות המסונפות אליה, וכן הגורמים המעניקים לה את רישיונותיה, הם בעלי הקניין, זכויות היוצרים וכל זכות קניין רוחני אחרת בתוכנת LG. השימוש בתוכנת LG ניתן לך ברישיון, התוכנה אינה נמכרת לך.

2.הענקת רישיון. 
LGE מעניקה לך את הזכויות הבאות, בכפוף לעמידתך בכל התנאים וההתניות הכלולים ב-EULA זה: הנך רשאי לעשות שימוש, לגשת אל ולהפעיל עותק אחד של תוכנת LG שנטענה מראש, הותקנה או הורדה אל התקן זה, אך ורק במידה הנחוצה כדי לאפשר לך להשתמש בהתקן שברשותך.
חלק מהרכיבים של תוכנת LG מסופקים במסגרת תנאי רישיון של קוד פתוח. במקרים כאלה, ייתכן שסעיפים מסוימים בקוד הפתוח יבטלו חלק מהתנאים ב-EULA זה. תוכל לעיין במידע המפורט בנוגע לרישיון הקוד הפתוח בסעיף 'מידע משפטי' בתפריט 'הגדרות – מערכת' בהתקן שברשותך.

3.הגבלת זכויות משתמשי הקצה. 
אינך רשאי לבצע פעולות כמו העתקה, הנדסה לאחור, היפוך הידור, פירוק או כל ניסיון אחר לחשוף את קוד המקור או את האלגוריתמים של תוכנת LG (למעט ואך ורק במידה שפעילות זאת מותרת באופן מפורש מתוקף החוק הרלוונטי, למרות הגבלה זאת), או לשנות או להשבית תכונה מתכונות תוכנת LG, או ליצור עבודות נגזרות המבוססות על תוכנת LG. אינך רשאי להשכיר, להחכיר, להשאיל, להעניק ברישיון משני או לספק שירותי אירוח מסחריים בעזרת תוכנת LG. 

4.שדרוגים. 
הסכם EULA זה חל גם על שדרוגים, תוספות ורכיבי הרחבה (אם יש) של תוכנת LG, ואשר LGE עשויה לספק לך או להעמיד לרשותך לאחר תאריך הגעת ההתקן לרשותך, אלא אם נצרף תנאים אחרים לשדרוג האמור. כדי להשתמש בתוכנת LG המוגדרת כשדרוג, עליך לרכוש תחילה רישיון לתוכנת LG המוגדרת על ידי LGE כתוכנה הזכאית לשדרוג. לאחר השדרוג, אינך מורשה עוד להשתמש בתוכנת LG שהייתה הבסיס לזכאותך לשדרוג. השדרוג של תוכנת LG עשוי להוסיף פונקציות חדשות, ובמקרים מסוימים עשוי למחוק פונקציות קיימות.
שים לב כי LG ELECTRONICS INC.‎ אינה מקבלת על עצמה חבות או אחריות כלשהי לעדכונים כאשר השגיאה נגרמה בגללך (לדוגמה, אם פעלת שלא בהתאם לקווים המנחים שלנו בנוגע לעדכון) או אם LG ELECTRONICS INC.‎ פעלה ברשלנות. במקרים מוגבלים, עדכון התוכנה יוצע רק על-ידי ספק הרשת שלך; ועדכון תוכנה כזה יהיה כפוף ליחסים החוזיים שלך עם ספק הרשת.

5.העברת תוכנה.
אם תעביר את זכויות EULA בתוכנת LG המוענקות לך מתוקף מסמך זה לצד שלישי, בהקשר עם מכירה או העברה של ההתקן המכיל את תוכנת LG, על ההעברה לכלול את כל תוכנת LG (לרבות כל הרכיבים, פריטי המדיה והחומרים המודפסים, כל שדרוג ו-EULA זה). אינך רשאי לבצע העברה עקיפה, כמו למשל קונסיגנציה. לפני ההעברה, על משתמש הקצה המקבל את תוכנת LG להסכים לכל התנאים ב-EULA זה.

6.תניית פטור. 
הנך מאשר כי תוכנת LG לא פותחה במטרה לתת מענה לדרישה הספציפית שלך. LGE אינה מתחייבת ואינה מייצגת דבר באשר לזמינות, השימוש, התאמת הזמנים, האבטחה, התקפות, הדיוק או המהימנות של תוכנת LG, או באשר לתוצאות השימוש בה או כל דבר אחר הנוגע לתוכנת LG או כל רכיב הכלול בה. כל החומרים שנטענו מראש, הורדו או הושגו בדרך אחרת באמצעות השימוש בתוכנת LG הם לפי שיקולך ואחריותך בלבד והנך נושא באחריות בלעדית לכל נזק העלול להיגרם להתקן שלך או לכל אובדן של נתונים כתוצאה מהורדת החומרים הללו או השימוש בתוכנת LG. אלא אם נאמר במפורש בכתב באחריות מוגבלת הנלווית למוצר שברשותך, כל התוכנות המסופקות על-ידי LGE עם התקן נייד זה (בין אם נטענו מראש בהתקן הנייד, הורדו או הושגו בכל דרך אחרת) מסופקות "כפי שהן" ועל בסיס "בהתאם לזמינות", ללא אחריות מכל סוג שהוא, מפורשת או מכללא. במידה המרבית שמתיר החוק הרלוונטי, LGE מסתייגת מכל אחריות, מפורשת או מכללא, ובין השאר אחריות מכללא בדבר סחירות, התאמה למטרה מסוימת, אי-הפרה או כל הפרה אחרת של זכויות. במקומות שיפוט מסוימים ההחרגה או ההגבלה של משך האחריות מכללא אסורה, לכן אפשר שההגבלות או ההחרגות שלעיל אינן חלות עליך. שום עצה או מידע, בין בעל-פה ובין בכתב, שהגיעו אילך מ-LGE, לא יהא בהם כדי לשנות את ההסתייגות מאחריות או לייצר אחריות מצד LGE.

7.גישה וזמינות; הגבלת גיל. 
ייתכן שחברת LG תיאלץ לעצור או להפסיק את השירותים הזמינים דרך תוכנת LG או להשהות או להגביל את השימוש שלך בכל תוכנת LG או בחלקה אם נהיה סבורים שהדבר הכרחי מסיבות טכניות, תפעוליות, בטחוניות, משפטיות או רגולטוריות. זמינות השירותים הקשורים לחלק מתוכנת LG עשויה להיות תלויה בביצועים של ספק הטלקומוניקציה שלך, המהווה צד שלישי, שעליו אין ל-LGE אפשרות להשפיע. אתה האחראי לטיפול בכל הסידורים הדרושים על מנת שתוכל לגשת אל תוכנת LG. LGE אינה מקבלת על עצמה אחריות לכל אובדן או נזק שגורמים חיצוניים כאלה עלולים לגרום לך.
בנוסף, ייתכן שחלק מהתכונות של תוכנת LG יחייבו גישה של ההתקן שברשותך לאינטרנט והן עשויות להיות כפופות להגבלות שנקבעו על-ידי ספק הרשת או האינטרנט שלך. אתה מכיר בכך שגישה לאינטרנט דרך הרשת הסלולרית עשויה לשאת חיובים נוספים בהתאם לתוכנית התשלום שלך, ושהנאתך מחלק מהתכונות של תוכנת LG עלולה להיות מושפעת ממידת ההתאמה ורמת הביצועים של חומרת ההתקן או הגישה לנתונים.
כדי לקבל גישה אל תוכנת LG או להשתמש בה, גילך צריך להיות לפחות 14 (ארבע-עשרה) שנה. אם גילך לפחות 14 (ארבע-עשרה) שנה אך פחות מ-18 (שמונה-עשרה) שנה, או פחות מגיל הבגרות בתחום השיפוט הרלוונטי, עליך לקבל הסכמה של הורה או של אפוטרופוס כדי להשתמש בתוכנת LG ולקבל הסכם EULA זה.

8.הסכמה לשימוש בהתקן ובפרטי הרשת. 
עם הפעלת ההתקן, פרטי ההתקן והרשת שלך, כגון שם המודל, MCC או MNC, יישלחו אלינו באופן אוטומטי. מידע זה מאפשר לנו לעמוד בדרישות הקיימות במדינת מגוריך, לספק עדכוני תוכנה מתאימים, לתמוך בפעולות תמיכה בלקוחות או בכל שירות תמיכה אחר למוצרים, שעשוי להיות חיוני עבורך. לדוגמה, אנו עשויים להשתמש במידע שלעיל כדי לזהות אם במדינה שלך דרוש מרכז נוסף לתמיכה בלקוחות. שידור זה של פרטי התקן ורשת יחייב גישה של ההתקן שברשותך לאינטרנט והוא עשוי להיות כפוף להגבלות שנקבעו על-ידי ספק הרשת או האינטרנט שלך.  אתה מכיר בכך שגישה לאינטרנט דרך הרשת הסלולרית עשויה לשאת חיובים נוספים בהתאם לתוכנית התשלום שלך. בנוסף, אנו עשויים להשתמש באופן ישיר במידע זה או להעביר אותו לחברות המסונפות אלינו, על מנת לשפר את המוצרים או השירותים או הטכנולוגיות שלנו עבורך. מעת לעת, מידע עשוי להיות מועבר בין גבולות בינלאומיים ואל מחוץ למדינת מגוריך. בכל עת הטיפול במידע שלך יהיה בהתאם למדיניות הפרטיות של LG, שתוכל לעיין בה במיקום הבא: [הגדרות – מערכת – אודות הטלפון – מידע משפטי – מסמכים משפטיים עבור תוכנות LG – EULA].

9.יישומים ותוכן של צד שלישי. 
ההתקן ותוכנת LG מספקים גישה ליישום וקישור לשירותים אחרים, בבעלות צדדים שלישיים אשר גם מפעילים אותם.
כל היישומים, ממשקי היישומים, האישורים הדיגיטליים, השירותים והתוכן של צדדים שלישיים שאתה מקבל גישה אליהם באמצעות ההתקן ותוכנת LG מסופקים לך על-ידי אותם ספקים צד שלישי ואינם כלולים ב-EULA זה. כל מגע שלך עם ספק צד שלישי יהיה בינך לבינו בלבד וייתכן שיחולו עליך תנאים והתניות ומדיניות פרטיות של אותו ספק. אנו ממליצים לקרוא את המסמכים הללו, אם כי איננו אחראים לתוכנם.
איננו מקבלים עלינו כל אחריות על יישומים, ממשקי יישומים, אישורים דיגיטליים, שירותים או תוכן שסופקו על-ידי ספקים צד שלישי, ו-LGE מסתייגת מכל אחריות על כל חשיפה של מידע או כל נוהל אחר של ספק צד שלישי כלשהו.

10.הגבלת חבות. 
לא תחול על LGE חבות בגין נזק משום סוג ומין הנובע או נוגע לשימוש או לחוסר היכולת לעשות שימוש בתוכנת LG, כמו גם בגין יישומי צד שלישי, התוכן או הקישורים הכלולים בהם, כולל, בין השאר, נזק שנגרם על-ידי או בהקשר עם שגיאות, השמטות, שיבושים, ליקויים, עיכוב בהפעלה או שידור, וירוס, תקלה בקו וכל נזק אחר, ישיר, עקיף, מיוחס, מקרי, עונשי או תוצאתי, גם אם נודע ל-LGE על האפשרות של היווצרות נזק כאמור. באזורי שיפוט מסוימים, ההחרגה או ההגבלה של נזק מקרי או תוצאתי אסורה, לכן אפשר שההגבלה או ההחרגה דלעיל אינה חלה עליך. על אף האמור לעיל, סך כל החבות של LGE כלפיך, בגין כל אובדן, נזק או עילת תביעה, כולל, בין השאר, אלה המבוססים על חוזה, דיני נזיקין או כל דבר אחר, כתוצאה מהשימוש שלך בהתקן זה, תוכנת LG הכלולה בו ויישומי צד שלישי, לא יעלה על מאה דולר של ארה"ב ($100). ההגבלות, ההחרגות וההסתייגויות האמורות לעיל, כולל סעיפים 6, ‏9 ו-10 יחולו במידה המרבית המותרת על פי החוק הישים, גם אם סעד כלשהו לא יענה על מטרתו היסודית.

11.החוק השולט; יישוב מחלוקות (לא ישים לתושבי ארה"ב)
(a)למעט במידה שאוסר זאת החוק המקומי, כל מחלוקת הנובעת מ-EULA זה או בהקשר עימו, לרבות כל שאלה בנוגע לקיומו, תקפותו או סיומו: (i) תופנה ותיושב באופן סופי באמצעות בוררות, על פי כללי מועצת הבוררות המסחרית של קוריאה (אשר כלליה ייחשבו כאילו הם משולבים בסעיף זה מתוקף האזכור); (ii) כאשר המחלוקת תתברר לפני בורר יחיד, (iii) אשר מקום מושבו או המקום החוקי לבוררות יהיה בסיאול, דרום קוריאה, (iv) השפה שתשמש בהליכי הבוררות תהיה השפה האנגלית וכן (v) חוק החוזים שישלוט יהיה זה של הרפובליקה של קוריאה. 
(b)לנדרש על פי החוק המקומי על מנת שהבוררות תהיה תקפה ויעילה מבחינה משפטית כאמצעי לפתרון סכסוכים, כולל כנגד צרכן, (i) ייחשבו להתייחס לכללים של גוף הבוררות הבולט ביותר ( "חוקי הבוררות המקומיים") במדינה שלך וכן (iii) ייחשבו כמתייחסים לעיר הבירה של המדינה שלך.
(c)אתה יכול לפתור סכסוכים איתנו רק על בסיס פרטני, ולא כתובע או חלק מתביעה ייצוגית בכל תביעה ייצוגית או משפטית כביכול.

12.סיום. 
EULA זה יהיה בתוקף עד לסיומו. זכויותיך על פי רישיון זה יסתיימו באופן אוטומטי וללא הודעה על כך מ-LGE במקרה שלא תקיים תנאי או התניה מאלה הכלולים ב-EULA זה. כמו כן, בכל עת LGE עשויה להשעות או לסיים שירות כלשהו הקשור ל-EULA, לפי שיקול דעתה הבלעדי. אנו שומרים לעצמנו גם את הזכות לבצע תיקונים ב-EULA בכל עת (כולל אך לא מוגבל, על-ידי הגבלה או הפסקת תכונות מסוימות הקשורות ל-EULA). עם סיום EULA זה, עליך לחדול מכל שימוש בתוכנת LG ובהתקן. באפשרותך לסיים EULA זה על-ידי מחיקת כל תוכנת LG או חלקה, ואולם הנך מבין כי חלקים מתוכנת LG אמורים להיות מותקנים בהתקן הנייד שלך דרך קבע ואין למחוק אותם. לא תחול עלינו כל חבות מכל סוג בגין אף שינוי ב-EULA, וגם לא להשעיה או לסיום הגישה שלך או השימוש שלך בשירותים הקשורים ל-EULA.

13.השפה השולטת. 
כל תרגום של EULA זה ייעשה למטרות מקומיות ובמקרה של חוסר התאמה בין הגרסה באנגלית לבין גרסה בכל שפה אחרת, תינתן עדיפות לגרסה של ה-EULA בשפה האנגלית, במידה שהדבר אינו אסור על פי החוק באזור השיפוט שלך.

14.בקרת ייצוא. 
אתה מכיר בכך שתוכנת LG כפופה להגבלות יצוא במדינות שונות. אתה מסכים לציית לכל החוקים הלאומיים והבינלאומיים הישימים אשר חלים על תוכנת LG, לרבות כל החוקים והתקנות הישימים בנוגע להגבלת יצוא.

15.ההסכם בשלמותו; הפרדת סעיפים; שונות. 
EULA זה הוא ההסכם המלא בינך לבין LGE בנוגע לתוכנת LG והוא מחליף כל תקשורת בעל פה, תכתובת, הצעה וייצוג, קודמים או קיימים, בהקשר עם תוכנת LG או כל נושא אחר המכוסה ב-EULA זה. והיה אם יתברר כי סעיף מסעיפי EULA זה בטל, נעדר תוקף, בלתי אכיף או בלתי חוקי, יישמרו שאר הסעיפים על מלוא תוקפם וחלותם. ההורדה של עדכונים, הגישה אל תוכנת LG והשימוש בה מסתמכים על חיבור הנתונים של ההתקן שברשותך. הנך נושא באחריות לתשלום כל עלות והוצאה שינבעו מהשימוש שיעשה ההתקן שברשותך בחיבור הנתונים, כולל, בין השאר, דמי שימוש בנתונים ושידור נתונים שתחויב בהם על-ידי ספק השירותים שלך ודמי נדידה שייזקפו לחובתך בעת שימוש בהתקן הנייד שלך בחו"ל.
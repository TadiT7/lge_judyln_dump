BLUETOOTH LOW ENERGY (BLE)
PERANTI INI MUNGKIN MENDAYAKAN BLE. BLE DIAKTIFKAN APABILA ANDA MENGGUNAKAN APLIKASI TERTENTU SEPERTI "Pengurus Sambungan". SELEPAS PENGAKTIFAN, BLE AKAN CUBA BERSAMBUNG DENGAN PERANTI LAIN PADA SETIAP MASA. NAMA TELEFON ANDA YANG DITENTUKAN ("MAKLUMAT BLUETOOTH") MUNGKIN DILIHAT PADA PERANTI LAIN SEMASA CUBA BERSAMBUNG. JIKA ANDA TIDAK INGIN MAKLUMAT BLUETOOTH DITUNJUKKAN PADA PERANTI LAIN, CUBA HADKAN PENGGUNAAN APLIKASI SEDEMIKIAN.

Perjanjian Lesen Perisian Pengguna Akhir ("EULA") ini adalah satu perjanjian undang-undang antara anda (sama ada individu atau entiti tunggal) dan LG Electronics Inc. ("LGE"), sebuah syarikat yang berdaftar di Korea Selatan dengan pejabat berdaftarnya di LG Twin Towers, 128 Yeoui-daero, Yeoungdeungpo-gu, Seoul 07336, Korea Selatan, untuk perisian yang dipramuat atau dipasang ke peranti ini, atau yang boleh dimuat turun daripada Google Playstore, pusat kemas kini LGE dan gedung aplikasi lain yang dimiliki oleh LGE dan syarikat gabungannya, yang termasuk perisian komputer dan boleh termasuk media berkaitan, bahan bercetak, dokumentasi "dalam talian" atau dokumen elektronik yang berkaitan dengan penggunaan anda bagi peranti ini ("Perisian LG"). 

Peranti ini memerlukan penggunaan Perisian LG untuk operasinya yang biasa. DENGAN MENGGUNAKAN PERANTI ATAU PERISIAN LG, ANDA MENERIMA TERMA EULA INI. JIKA ANDA TIDAK MENERIMA TERMA INI, JANGAN GUNAKAN PERISIAN LG. Sesetengah aplikasi dan perkhidmatan yang disediakan oleh LGE mungkin disertakan atau dimuat turun ke peranti ini. Kebanyakan daripadanya mungkin memerlukan persetujuan anda dengan terma-terma penggunaannya dan dasar privasi berasingan serta hak-hak dan kewajipan anda mengenai penggunaan aplikasi dan perkhidmatan tersebut akan dinyatakan dalam terma dan syarat dan dasar privasi. Seterusnya anda mungkin dikehendaki mendaftar untuk keahlian Perkhidmatan LG ("Akaun LG") untuk menggunakan sesetengah aplikasi dan perkhidmatan yang disediakan oleh LGE. Anda mengakui dan bersetuju bahawa penggunaan aplikasi dan perkhidmatan akan tertakluk kepada terma dan syarat serta dasar privasi yang berkenaan.

1.HAK DAN HAKMILIK TERPELIHARA.
LGE mempunyai semua hak yang tidak diberikan kepada anda secara nyata dalam EULA ini. Perisian LG dilindungi oleh undang-undang dan perjanjian hak cipta dan harta intelektual lain. LGE atau syarikat gabungannya dan pemberi lesennya memiliki hak milik, hak cipta dan hak harta intelektual lain dalam Perisian LG. Perisian LG dilesenkan, bukan dijual.

2.PEMBERIAN LESEN. 
LGE memberi anda hak berikut tertakluk kepada pematuhan anda dengan semua terma dan syarat bagi EULA ini: Anda boleh menggunakan, mengakses dan menjalankan satu salinan Perisian LG yang dipramuat, dipasang atau dimuat turun pada peranti ini, hanya setakat yang diperlukan untuk menggunakan peranti anda.
Sesetengah komponen Perisian LG disediakan di bawah terma-terma lesen sumber terbuka. Dalam kes seperti ini, peruntukan lesen sumber terbuka boleh membatalkan beberapa terma EULA ini. Anda boleh melihat maklumat terperinci berkenaan lesen sumber terbuka di bahagian maklumat Perundangan bagi menu ‘Tetapan > Sistem’ di peranti anda.

3.PENGEHADAN HAK PENGGUNA AKHIR. 
Anda tidak boleh menyalin, membuat kejuruteraan berbalik, menyusun semula, menyahhimpun atau sebaliknya cuba mendapatkan kod sumber atau algoritma daripada Perisian LG (kecuali dan hanya setakat aktiviti yang dibenarkan secara jelas oleh undang-undang tanpa mengira pengehadan ini), atau mengubah suai, atau menyahdayakan sebarang ciri, Perisian LG, atau membuat kerja terbitan berdasarkan Perisian LG. Anda tidak boleh menyewakan, memajak, meminjamkan, mengeluarkan lesen kecil atau menyediakan perkhidmatan pengehosan komersil dengan Perisian LG. 

4.NAIK TARAF. 
EULA ini diguna pakai kepada kemas kini, tambahan dan komponen tambahan (jika ada) bagi Perisian LG yang boleh LGE berikan kepada anda atau menjadikan tersedia untuk anda selepas tarikh anda mendapatkan peranti, melainkan jika kami menyediakan terma lain yang disertakan dengan naik taraf tersebut. Untuk menggunakan Perisian LG yang dikenal pasti sebagai naik taraf, anda mesti dilesenkan untuk Perisian LG yang dikenal pasti oleh LGE sebagai layak untuk naik taraf. Selepas menaik taraf, anda tidak lagi boleh menggunakan Perisian LG yang menjadi asas kepada kelayakan naik taraf anda. Penaikan taraf bagi perisian LG boleh menambah fungsi baharu dan dalam sesetengah kes, boleh memadam fungsi yang sedia ada.
SILA AMBIL PERHATIAN LG ELECTRONICS INC. TIDAK MENERIMA SEBARANG LIABILITI ATAU TANGGUNGJAWAB BAGI KEMAS KINI APABILA RALAT TERJADI DISEBABKAN ANDA (CTH. TIDAK MENGIKUT PANDUAN KEMAS KINI KAMI) ATAU JIKA ELECTRONICS INC. CUAI. Dalam sesetengah kes terpencil, Kemas Kini Perisian hanya akan ditawarkan oleh pembawa rangkaian anda; dan Kemas Kini Perisian sebegitu akan tertakluk dengan hubungan berkontrak anda dengan pembawa rangkaian anda.

5.PEMINDAHAN PERISIAN.
Jika anda memindahkan hak EULA bagi Perisian LG yang diberikan di sini kepada mana-mana pihak ketiga yang berkaitan dengan penjualan atau pemindahan peranti yang disertakan Perisian LG, pemindahan itu mestilah termasuk semua Perisian LG (termasuk semua bahagian komponen, media dan bahan bercetak, sebarang naik taraf, EULA ini). Pemindahan ini mungkin bukan pemindahan tidak langsung, seperti konsainan. Sebelum pemindahan, pengguna akhir yang menerima Perisian LG mesti bersetuju dengan semua terma bagi terma EULA ini.

6.PENAFIAN WARANTI. 
ANDA MENGAKUI BAHAWA PERISIAN LG BELUM DIBANGUNKAN UNTUK MEMENUHI KEPERLUAN INDIVIDU ANDA. LGE TIDAK MENJAMIN ATAU MEMBUAT SEBARANG REPRESENTASI BERKENAAN KETERSEDIAAN, PENGGUNAAN, KETEPATAN MASA, KESELAMATAN, KESAHAN, KETEPATAN ATAU KEBOLEHPERCAYAAN, ATAU HASIL PENGGUNAAN ATAU SEBALIKNYA BERKENAAN, PERISIAN LG ATAU KANDUNGAN YANG TERKANDUNG DI DALAMNYA. SEBARANG BAHAN DIPRAMUAT, DIMUAT TURUN ATAU SEBALIKNYA DIPEROLEHI MELALUI PENGGUNAAN PERISIAN LG DILAKUKAN ATAS BUDI BICARA DAN RISIKO ANDA SENDIRI DAN ANDA BERTANGGUNGJAWAB SEPENUHNYA KE ATAS APA-APA KEROSAKAN PERANTI ATAU KEHILANGAN DATA ANDA AKIBAT DARIPADA MUAT TURUN BAHAN TERSEBUT, ATAU PENGGUNAAN PERISIAN LG. MELAINKAN DINYATAKAN SECARA BERASINGAN DALAM WARANTI TERHAD SEGERA BERTULIS YANG DISERTAKAN DENGAN PERANTI ANDA, SEMUA PERISIAN YANG DISEDIAKAN OLEH LGE DENGAN PERANTI MUDAH ALIH INI (SAMA ADA PRAMUAT PADA PERANTI MUDAH ALIH, DIMUAT TURUN ATAU DIPEROLEH) DISEDIAKAN "SEBAGAIMANA ADANYA" DAN "SEBAGAIMANA TERDAPAT", TANPA APA-APA JENIS WARANTI SAMA ADA YANG NYATA ATAU TERSIRAT. SETAKAT YANG MUNGKIN MENURUT UNDANG-UNDANG YANG BERKUAT KUASA, LGE MENAFIKAN SEMUA WARANTI, YANG NYATA ATAU TERSIRAT, TERMASUK, TETAPI TIDAK TERHAD KEPADA, WARANTI TERSIRAT KEBOLEHDAGANGAN, KESESUAIAN UNTUK TUJUAN TERTENTU, BUKAN PELANGGARAN ATAU LAIN-LAIN PENCABULAN HAK. SESETENGAH BIDANG KUASA TIDAK MEMBENARKAN PENGECUALIAN ATAU PENGEHADAN ATAS TEMPOH SUATU WARANTI TERSIRAT BERLANGSUNG, MAKA PENGEHADAN ATAU PENGECUALIAN DI ATAS MUNGKIN TIDAK BERKAITAN. TIADA NASIHAT ATAU MAKLUMAT, SAMA ADA LISAN ATAU BERTULIS, YANG ANDA PEROLEHI DARIPADA LGE AKAN DIANGGAP MENGUBAH PENAFIAN WARANTI INI, ATAU MEWUJUDKAN SEBARANG WARANTI.

7.AKSES DAN KETERSEDIAAN; SEKATAN UMUR. 
Ada kemungkinan bahawa LG mungkin perlu mengganggu atau menghentikan perkhidmatan yang tersedia melalui Perisian LG atau menggantung atau menghadkan penggunaan semua atau mana-mana bahagian Perisian LG yang kami anggap perlu bagi sebab-sebab teknikal, operasi, keselamatan, undang-undang atau peraturan. Ketersediaan perkhidmatan yang berkaitan dengan sebahagian daripada Perisian LG boleh bergantung kepada prestasi syarikat pembekal telekomunikasi pihak ketiga anda yang LGE tidak boleh mempengaruhi. Anda bertanggungjawab bagi membuat semua persiapan yang perlu supaya anda mempunyai akses kepada Perisian LG. LGE tidak menerima sebarang tanggungjawab bagi sebarang kerugian atau kerosakan yang mungkin berlaku kepada anda melalui faktor luaran.
Di samping itu, beberapa ciri-ciri Perisian LG mungkin memerlukan peranti anda untuk mempunyai akses ke Internet dan boleh tertakluk kepada sekatan yang dikenakan oleh rangkaian atau pembekal Internet. Anda mengakui bahawa mengakses Internet melalui rangkaian mudah alih anda boleh menyebabkan caj tambahan bergantung kepada pelan pembayaran anda dan keseronokan anda menggunakan sesetengah ciri LG Perisian mungkin terjejas oleh kesesuaian dan prestasi perkakasan peranti anda atau akses data.
Anda mestilah berumur sekurang-kurangnya 14 (empat belas) tahun untuk menggunakan atau mengakses Perisian LG. Jika anda berumur sekurang-kurangnya 14 tahun (empat belas) tetapi di bawah umur 18 tahun (lapan belas), atau umur kebanyakan bidang kuasa relevan, anda mesti mendapatkan keizinan ibu bapa atau penjaga sah anda untuk menggunakan Perisian LG dan untuk menerima EULA ini.

8.KEBENARAN UNTUK MENGGUNAKAN MAKLUMAT PERANTI DAN RANGKAIAN. 
Selepas pengaktifan peranti, peranti anda dan rangkaian maklumat seperti nama model, MCC, atau MNC dihantar kepada kami secara automatik. Maklumat ini membolehkan kami untuk memenuhi permintaan di negara anda dengan lebih baik, menyediakan kemas kini perisian yang sesuai, menyokong operasi layanan pelanggan atau apa-apa perkhidmatan sokongan produk lain yang mungkin penting kepada anda. Sebagai contoh, kami boleh menggunakan maklumat di atas untuk mengenal pasti sama ada negara anda memerlukan pusat layanan pelanggan tambahan. Penghantaran maklumat rangkaian dan peranti ini akan memerlukan peranti anda untuk mengakses Internet dan mungkin tertakluk kepada sekatan yang dikenakan oleh rangkaian atau pembekal Internet anda.  Anda mengakui bahawa mengakses Internet melalui rangkaian mudah alih anda boleh menyebabkan caj tambahan bergantung pada pelan pembayaran anda. Di samping itu, kami boleh menggunakan, menghantar maklumat ini secara terus kepada syarikat gabungan, untuk meningkatkan produk atau perkhidmatan atau teknologi kami untuk anda. Dari semasa ke semasa, maklumat boleh dipindahkan merentasi sempadan antarabangsa dan di luar negara anda. Pada setiap masa maklumat anda akan digunakan mengikut Dasar Privasi LG yang boleh dilihat di: [Tetapan – Sistem – Mengenai telefon – Maklumat sah – Dokumen undang-undang untuk Perisian LG – Polisi Peribadian].

9.APLIKASI DAN KANDUNGAN PIHAK KETIGA. 
Peranti dan Perisian LG menyediakan akses kepada aplikasi dan pautan kepada perkhidmatan lain yang dimiliki dan dikendalikan oleh pihak ketiga.
Sebarang aplikasi, antara muka aplikasi, sijil digital, perkhidmatan dan kandungan pihak ketiga yang anda akses melalui peranti dan Perisian LG disediakan untuk anda oleh pembekal pihak ketiga ini dan berada di luar skop EULA ini. Urusan anda dengan mana-mana pembekal pihak ketiga adalah semata-mata antara anda dan pembekal yang berkaitan dan mungkin tertakluk kepada terma dan syarat dan dasar privasi pembekal itu sendiri. Kami menggalakkan anda untuk membaca dokumen ini, walaupun kami tidak bertanggungjawab atas kandungannya.
Kami tidak menerima sebarang tanggungjawab untuk aplikasi, antara muka aplikasi, sijil digital, perkhidmatan atau kandungan yang disediakan oleh pembekal pihak ketiga dan LGE MENAFIKAN SEBARANG TANGGUNGJAWAB UNTUK SEBARANG PENDEDAHAN MAKLUMAT ATAU SEBARANG AMALAN LAIN PEMBEKAL PIHAK KETIGA.

10.PENGEHADAN LIABILITI. 
LGE TIDAK AKAN BERTANGGUNGJAWAB ATAS SEBARANG GANTI RUGI YANG TIMBUL DARIPADA ATAU BERKAITAN DENGAN PENGGUNAAN ATAU KEGAGALAN MENGGUNAKAN PERISIAN LG SERTA SEBARANG APLIKASI PIHAK KETIGA, KANDUNGAN ATAU PAUTAN MEREKA, TERMASUK TETAPI TIDAK TERHAD KEPADA GANTI RUGI DISEBABKAN OLEH ATAU BERKAITAN DENGAN KESILAPAN, TIDAK MEMASUKKAN, GANGGUAN, KECACATAN, KELEWATAN DALAM OPERASI ATAU PENGHANTARAN, VIRUS, KEGAGALAN TALIAN, DAN SEMUA GANTI RUGI LAIN SECARA LANGSUNG, TIDAK LANGSUNG, KHAS, SAMPINGAN, TELADAN ATAU BERBANGKIT WALAUPUN SEKIRANYA LGE TELAH DINASIHATKAN TENTANG KEMUNGKINAN GANTI RUGI SEDEMIKIAN. SESETENGAH BIDANG KUASA TIDAK MEMBENARKAN PENGECUALIAN ATAU PENGEHADAN GANTI RUGI SAMPINGAN ATAU BERBANGKIT, MAKA PENGEHADAN ATAU PENGECUALIAN DI ATAS MUNGKIN TIDAK BERKAITAN DENGAN ANDA. MESKIPUN DISEBUT DI ATAS, JUMLAH LIABILITI LGE KEPADA ANDA UNTUK SEMUA KERUGIAN, GANTI RUGI, DAN PUNCA TINDAKAN, TERMASUK TETAPI TIDAK TERHAD KEPADA YANG BERASASKAN KONTRAK, TORT ATAU SEBALIKNYA, YANG TIMBUL DARIPADA PENGGUNAAN PERANTI INI, PERISIAN LG DAN APLIKASI PIHAK KETIGA, TIDAK BOLEH MELEBIHI SATU RATUS DOLAR AS ($100). HAD, PENGECUALIAN DAN PENAFIAN DI ATAS TERMASUK SEKSYEN 6, 9 DAN 10 DITERIMA PAKAI SEHINGGA MAKSIMUM YANG DIBENARKAN OLEH UNDANG-UNDANG, WALAUPUN SEBARANG REMEDI YANG DIAMBIL TIDAK MENCAPAI TUJUANNYA.

11.UNDANG-UNDANG YANG MENGAWAL; PENYELESAIAN PERTIKAIAN (TIDAK DIKENAKAN PADA PENDUDUK A.S.).
(a)Kecuali setakat yang dilarang oleh undang-undang tempatan, sebarang pertikaian yang timbul daripada atau berkaitan dengan EULA ini, termasuk apa jua soalan mengenai kewujudan, kesahan atau penamatannya, hendaklah: (i) dirujuk dan akhirnya diselesaikan melalui timbang tara di bawah Peraturan Lembaga Timbang Tara Perdagangan Korea (jenis peraturan yang dianggap disertakan dengan merujuk kepada fasal ini), (ii) bilangan penimbang tara mestilah seorang, (iii) pejabat atau tempat yang sah, timbang tara adalah di Seoul, Korea Selatan, (iv) bahasa yang digunakan dalam prosiding timbang tara adalah bahasa Inggeris dan (v) undang-undang yang mentadbir kontrak haruslah undang-undang substantif bagi Republik Korea. 
(b)Setakat yang diperlukan oleh undang-undang tempatan untuk memastikan timbang tara tersebut sah dan berkuat kuasa dengan sah sebagai cara penyelesaian pertikaian, termasuk terhadap pelanggan, (i) hendaklah merujuk pada peraturan perbadanan timbang tara paling utama (“Peraturan Timbang Tara Tempatan”) di negara anda dan (iii) hendaklah dirujuk pada ibu kota negara anda.
(c)Anda hanya boleh menyelesaikan pertikaian dengan kami secara individu, dan bukan sebagai plaintif atau ahli kelas dalam sebarang prosiding wakil atau berupa kelas.

12.PENAMATAN. 
EULA ini berkuat kuasa sehingga ditamatkan. Hak anda di bawah Lesen ini akan ditamatkan secara automatik tanpa notis daripada LGE jika anda gagal mematuhi mana-mana terma dan syarat bagi EULA ini. Selain itu, LGE, mengikut budi bicara mutlaknya boleh menggantung atau menamatkan sebarang perkhidmatan berkaitan EULA pada sebarang masa. Kami juga berhak mengubah suai EULA pada sebarang masa (termasuk tetapi tidak terhad, dengan mengehad atau menamatkan sambungan sebarang ciri yang berkaitan dengan EULA). Setelah penamatan EULA ini, anda mesti menghentikan semua penggunaan Perisian LG dan peranti. Anda boleh menamatkan EULA ini dengan memadam semua atau sebahagian daripada Perisian LG. Walau bagaimanapun, anda memahami bahawa beberapa Perisian LG dipasang secara kekal pada peranti mudah alih anda dan tidak boleh dipadamkan. Kami tidak mempunyai apa jua liabiliti pada sebarang perubahan perubahan pada EULA atau penggantungan atau penamatan capaian anda kepada atau penggantungan perkhidmatan berkaitan dengan EULA.

13.BAHASA YANG MENGAWAL. 
Sebarang terjemahan EULA ini dilakukan untuk keperluan tempatan dan sekiranya wujud percanggahan antara bahasa Inggeris dengan mana-mana versi yang bukan bahasa Inggeris, EULA versi bahasa Inggeris ini akan diutamakan, setakat yang tidak dilarang oleh undang-undang tempatan dalam bidang kuasa anda.

14.KAWALAN EKSPORT. 
Anda mengakui bahawa Perisian LG adalah tertakluk kepada sekatan eksport pelbagai negara. Anda bersetuju untuk mematuhi semua undang-undang antarabangsa dan nasional yang berkaitan diguna pakai bagi Perisian LG, termasuk semua undang-undang dan peraturan-peraturan sekatan eksport berkenaan.

15.PERJANJIAN KESELURUHAN; KEBOLEHASINGAN; PELBAGAI. 
EULA ini adalah perjanjian keseluruhan antara anda dan LGE berkaitan dengan Perisian LG dan menggantikan semua komunikasi, cadangan dan perwakilan yang terdahulu atau sezaman secara lisan atau bertulis berkenaan dengan Perisian LG atau sebarang perkara lain yang dirangkumi oleh EULA ini. Jika mana-mana peruntukan bagi EULA ini dianggap sebagai batal, tidak sah, tidak boleh dikuatkuasakan atau haram, peruntukan-peruntukan lain akan terus berkuat kuasa dan berkesan sepenuhnya. Memuat turun kemas kini, mengakses dan penggunaan Perisian LG bergantung kepada sambungan data peranti anda. Anda bertanggungjawab bagi pembayaran apa jua kos atau perbelanjaan akibat daripada penggunaan sambungan data peranti anda, termasuk tetapi tidak terhad kepada kos penggunaan data dan penghantaran yang dikenakan oleh pembekal perkhidmatan pihak ketiga dan caj perayauan yang dikenakan apabila menggunakan peranti mudah alih anda di luar negara.
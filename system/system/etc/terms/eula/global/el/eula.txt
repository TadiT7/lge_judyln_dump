BLUETOOTH LOW ENERGY (BLE)
Η ΠΑΡΟΥΣΑ ΣΥΣΚΕΥΗ ΜΠΟΡΕΙ ΝΑ ΕΝΕΡΓΟΠΟΙΗΣΕΙ ΤΗ ΛΕΙΤΟΥΡΓΙΑ BLE. Η ΛΕΙΤΟΥΡΓΙΑ BLE ΕΝΕΡΓΟΠΟΙΕΙΤΑΙ ΟΤΑΝ ΧΡΗΣΙΜΟΠΟΙΕΙΤΕ ΟΡΙΣΜΕΝΕΣ ΕΦΑΡΜΟΓΕΣ, ΟΠΩΣ Η ΕΦΑΡΜΟΓΗ "Διαχείριση σύνδεσης". ΚΑΤΑ ΤΗΝ ΕΝΕΡΓΟΠΟΙΗΣΗ, Η ΛΕΙΤΟΥΡΓΙΑ BLE ΠΡΟΣΠΑΘΕΙ ΑΝΑ ΠΑΣΑ ΣΤΙΓΜΗ ΝΑ ΣΥΝΔΕΘΕΙ ΣΕ ΑΛΛΕΣ ΣΥΣΚΕΥΕΣ. ΚΑΤΑ ΤΗΝ ΠΡΟΣΠΑΘΕΙΑ ΣΥΝΔΕΣΗΣ, ΜΠΟΡΕΙΤΕ ΝΑ ΔΕΙΤΕ ΤΟ ΟΝΟΜΑ ΤΗΛΕΦΩΝΟΥ ΠΟΥ ΕΧΕΤΕ ΚΑΘΟΡΙΣΕΙ ("ΠΛΗΡΟΦΟΡΙΕΣ BLUETOOTH") ΣΤΗΝ ΑΛΛΗ ΣΥΣΚΕΥΗ. ΕΑΝ ΔΕΝ ΘΕΛΕΤΕ ΟΙ ΠΛΗΡΟΦΟΡΙΕΣ BLUETOOTH ΝΑ ΕΜΦΑΝΙΖΟΝΤΑΙ ΣΕ ΑΛΛΕΣ ΣΥΣΚΕΥΕΣ, ΠΕΡΙΟΡΙΣΤΕ ΤΗ ΧΡΗΣΗ ΤΩΝ ΕΝ ΛΟΓΩ ΕΦΑΡΜΟΓΩΝ.

Η παρούσα Άδεια χρήσης λογισμικού τελικού χρήστη («Άδεια χρήσης») αποτελεί νομική συμφωνία ανάμεσα σε εσάς (είτε είστε φυσικό πρόσωπο, είτε μεμονωμένη νομική οντότητα) και την εταιρεία LG Electronics Inc. ("LGE"), η οποία είναι καταχωρισμένη στη Νότια Κορέα και έχει την έδρα της στη διεύθυνση LG Twin Towers, 128 Yeoui-daero, Yeoungdeungpo-gu, Seoul 07336, South Korea, για λογισμικό που είναι προφορτωμένο ή εγκατεστημένο σε αυτή τη συσκευή, ή μπορεί να μεταφορτωθεί από το Google Playstore, το κέντρο ενημερώσεων της LGE και άλλα καταστήματα εφαρμογών, αποτελεί ιδιοκτησία της LGE και των συνδεδεμένων εταιρειών και περιλαμβάνει λογισμικό υπολογιστή και, ενδεχομένως, συναφή μέσα, έντυπο υλικό, «διαδικτυακή» ή ηλεκτρονική τεκμηρίωση σχετικά με τη χρήση αυτής της συσκευής από εσάς («Λογισμικό LG»).  

Αυτή η συσκευή απαιτεί τη χρήση Λογισμικού LG σε κανονική λειτουργία. ΕΑΝ ΧΡΗΣΙΜΟΠΟΙΗΣΕΤΕ ΤΗ ΣΥΣΚΕΥΗ Ή ΤΟ ΛΟΓΙΣΜΙΚΟ LG, ΑΠΟΔΕΧΕΣΤΕ ΤΟΥΣ ΟΡΟΥΣ ΤΗΣ ΠΑΡΟΥΣΑΣ ΑΔΕΙΑΣ ΧΡΗΣΗΣ. ΕΑΝ ΔΕΝ ΑΠΟΔΕΧΕΣΤΕ ΑΥΤΟΥΣ ΤΟΥΣ ΟΡΟΥΣ, ΜΗΝ ΧΡΗΣΙΜΟΠΟΙΗΣΕΤΕ ΤΟ ΛΟΓΙΣΜΙΚΟ LG. Ορισμένες εφαρμογές και υπηρεσίες που παρέχονται από την LGE ενδέχεται να περιλαμβάνονται στη συσκευή ή να είναι διαθέσιμες για λήψη. Σε πολλές περιπτώσεις, ενδέχεται να σας ζητηθεί να αποδεχτείτε τους αντίστοιχους όρους χρήσης και τις πολιτικές απορρήτου. Τα δικαιώματα και οι υποχρεώσεις που απορρέουν από τη χρήση των εν λόγω εφαρμογών και υπηρεσιών από εσάς θα αναφέρονται στους όρους και τις προϋποθέσεις και στις πολιτικές απορρήτου που ισχύουν σε κάθε περίπτωση. Επίσης, για να χρησιμοποιήσετε ορισμένες εφαρμογές και υπηρεσίες που παρέχονται από την LGE, ενδέχεται να σας ζητηθεί να εγγραφείτε στις Υπηρεσίες μελών LG ("Λογαριασμός LG"). Αποδέχεστε και συμφωνείτε να χρησιμοποιείτε τις εν λόγω εφαρμογές και υπηρεσίες σύμφωνα με τους όρους και τις προϋποθέσεις και τις πολιτικές απορρήτου που ισχύουν σε κάθε περίπτωση.

1.ΕΠΙΦΥΛΑΞΗ ΔΙΚΑΙΩΜΑΤΩΝ ΚΑΙ ΚΥΡΙΟΤΗΤΑ.
Η LGE διατηρεί όλα τα δικαιώματα που δεν σας παραχωρούνται ρητά στην παρούσα Άδεια χρήσης. Το Λογισμικό LG προστατεύεται από νόμους και συμφωνίες περί πνευματικών δικαιωμάτων και άλλους συναφείς νόμους και συμφωνίες πνευματικής ιδιοκτησίας. Η LGE ή οι συνδεδεμένες εταιρείες με αυτήν και οι χορηγοί αδείας της είναι κάτοχοι του τίτλου, των πνευματικών δικαιωμάτων και άλλων δικαιωμάτων πνευματικής ιδιοκτησίας για το Λογισμικό LG. Το Λογισμικό LG παρέχεται με άδεια χρήσης, δεν πωλείται.

2.ΕΚΧΩΡΗΣΗ ΑΔΕΙΑΣ ΧΡΗΣΗΣ. 
Η LGE σάς εκχωρεί τα ακόλουθα δικαιώματα υπό την προϋπόθεση ότι θα τηρείτε όλους τους όρους και τις προϋποθέσεις της παρούσας Άδειας χρήσης. Μπορείτε να χρησιμοποιείτε, να έχετε πρόσβαση και να εκτελείτε ένα αντίγραφο του Λογισμικού LG που έχει προφορτωθεί, εγκατασταθεί ή ληφθεί σε αυτή τη συσκευή, αποκλειστικά στο βαθμό που απαιτείται για να χρησιμοποιήσετε τη συσκευή σας.
Ορισμένα στοιχεία του Λογισμικού LG παρέχονται υπό τους όρους μιας άδειας χρήσης ανοικτού κώδικα. Σε τέτοιες περιπτώσεις, οι διατάξεις της άδειας χρήσης ανοικτού κώδικα ενδέχεται να υπερισχύουν των όρων της παρούσας Άδειας χρήσης. Μπορείτε να δείτε αναλυτικές πληροφορίες σχετικά με την άδεια χρήσης ανοικτού κώδικα στην ενότητα Νομικές πληροφορίες του μενού ‘Ρυθμίσεις – Σύστημα’ της συσκευής σας.

3.ΠΕΡΙΟΡΙΣΜΟΙ ΔΙΚΑΙΩΜΑΤΩΝ ΤΕΛΙΚΟΥ ΧΡΗΣΤΗ. 
Απαγορεύεται η αντιγραφή, η αποσυμπίληση, ανακατασκευή του πηγαίου ή του αντικειμενικού κώδικα ή οποιαδήποτε άλλη παρέμβαση για τον εντοπισμό του πηγαίου κώδικα ή των αλγορίθμων του Λογισμικού LG (με εξαίρεση και μόνο στο βαθμό που μια τέτοια δραστηριότητα επιτρέπεται ρητά από το ισχύον δίκαιο παρά αυτόν τον περιορισμό), ή η τροποποίηση ή η απενεργοποίηση οποιωνδήποτε δυνατοτήτων του Λογισμικού LG ή η δημιουργία παράγωγων έργων με βάση το Λογισμικό LG. Απαγορεύεται η ενοικίαση, η εκμίσθωση, ο δανεισμός, η παραχώρηση υπό-άδειας χρήσης ή η παροχή υπηρεσιών εμπορικής φιλοξενίας με το Λογισμικό LG. 

4.ΑΝΑΒΑΘΜΙΣΕΙΣ. 
Η παρούσα Άδεια χρήσης ισχύει για τυχόν ενημερώσεις, συμπληρώματα και πρόσθετα του Λογισμικού LG που ενδέχεται να σας παράσχει ή να σας διαθέσει η LGE μετά την ημερομηνία απόκτησης της συσκευής σας, εκτός εάν η εν λόγω αναβάθμιση παρέχεται υπό άλλους όρους. Για να χρησιμοποιήσετε Λογισμικό LG που ορίζεται ως αναβάθμιση, θα πρέπει πρώτα να έχετε άδεια χρήσης για το Λογισμικό LG που ορίζεται από την LGE ως κατάλληλο για την αναβάθμιση. Μετά την αναβάθμιση, δεν επιτρέπεται πλέον η χρήση του Λογισμικού LG που αποτέλεσε τη βάση για τη δυνατότητα λήψης της αναβάθμισης. Με την αναβάθμιση του Λογισμικού LG ενδέχεται να προστεθούν νέες λειτουργίες και, σε ορισμένες περιπτώσεις, να διαγραφούν κάποιες άλλες.
ΕΠΙΣΗΜΑΙΝΕΤΑΙ ΟΤΙ Η LG ELECTRONICS INC. ΔΕΝ ΑΠΟΔΕΧΕΤΑΙ ΚΑΜΙΑ ΕΥΘΥΝΗ ΓΙΑ ΤΙΣ ΕΝΗΜΕΡΩΣΕΙΣ, ΟΤΑΝ ΤΟ ΣΦΑΛΜΑ ΟΦΕΙΛΕΤΑΙ ΣΕ ΕΣΑΣ (Π.Χ. ΕΑΝ ΔΕΝ ΑΚΟΛΟΥΘΗΣΕΤΕ ΤΙΣ ΟΔΗΓΙΕΣ ΕΝΗΜΕΡΩΣΗΣ) Ή ΣΕ ΑΜΕΛΕΙΑ ΤΗΣ LG ELECTRONICS INC. Σε ορισμένες περιπτώσεις, η ενημέρωση λογισμικού θα προσφέρεται μόνο από τον πάροχο δικτύου σας υπό τους όρους της αντίστοιχης συμβατικής σχέσης.

5.ΜΕΤΑΒΙΒΑΣΗ ΛΟΓΙΣΜΙΚΟΥ.
Εάν μεταβιβάζετε τα δικαιώματα επί του Λογισμικού LG που εκχωρούνται με την παρούσα Άδεια χρήσης σε κάποιον τρίτο πωλώντας ή μεταβιβάζοντας τη συσκευή την οποία συνόδευε το Λογισμικό LG, η μεταβίβαση πρέπει να περιλαμβάνει το σύνολο του Λογισμικού LG (μαζί με όλα τα στοιχεία, τα μέσα και το έντυπο υλικό, τυχόν αναβαθμίσεις και την παρούσα Άδεια χρήσης). Η μεταβίβαση δεν μπορεί να είναι έμμεση, όπως μέσω παρακαταθήκης. Πριν από τη μεταβίβαση, ο τελικός χρήστης που θα λάβει το Λογισμικό LG πρέπει να συμφωνήσει με όλους τους όρους της Άδειας χρήσης.

6.ΑΠΟΠΟΙΗΣΗ ΕΓΓΥΗΣΗΣ. 
ΑΝΑΓΝΩΡΙΖΕΤΕ ΟΤΙ ΤΟ ΛΟΓΙΣΜΙΚΟ LG ΔΕΝ ΕΧΕΙ ΣΧΕΔΙΑΣΤΕΙ ΓΙΑ ΝΑ ΑΝΤΑΠΟΚΡΙΝΕΤΑΙ ΣΤΙΣ ΠΡΟΣΩΠΙΚΕΣ ΑΠΑΙΤΗΣΕΙΣ ΣΑΣ. Η LGE ΔΕΝ ΕΓΓΥΑΤΑΙ ΟΥΤΕ ΤΟΠΟΘΕΤΕΙΤΑΙ ΟΣΟΝ ΑΦΟΡΑ ΤΗ ΔΙΑΘΕΣΙΜΟΤΗΤΑ, ΤΗ ΧΡΗΣΗ, ΤΗΝ ΕΠΙΚΑΙΡΟΤΗΤΑ, ΤΗΝ ΑΣΦΑΛΕΙΑ, ΤΗΝ ΕΓΚΥΡΟΤΗΤΑ, ΤΗΝ ΑΚΡΙΒΕΙΑ Ή ΤΗΝ ΑΞΙΟΠΙΣΤΙΑ ΤΟΥ ΛΟΓΙΣΜΙΚΟΥ LG Ή ΤΩΝ ΑΠΟΤΕΛΕΣΜΑΤΩΝ ΑΠΟ ΤΗ ΧΡΗΣΗ ΤΟΥ ΛΟΓΙΣΜΙΚΟΥ LG Ή ΣΕ ΣΧΕΣΗ ΜΕ ΤΟ ΛΟΓΙΣΜΙΚΟ LG Ή ΤΥΧΟΝ ΠΕΡΙΕΧΟΜΕΝΩΝ ΤΟΥ. Η ΠΡΟΦΟΡΤΩΣΗ, Η ΛΗΨΗ Ή Η ΜΕ ΑΛΛΟΝ ΤΡΟΠΟ ΑΠΟΚΤΗΣΗ ΥΛΙΚΟΥ ΜΕΣΩ ΤΗΣ ΧΡΗΣΗΣ ΤΟΥ ΛΟΓΙΣΜΙΚΟΥ LG ΓΙΝΕΤΑΙ ΚΑΤΑ ΤΗΝ ΚΡΙΣΗ ΣΑΣ ΚΑΙ ΜΕ ΔΙΚΗ ΣΑΣ ΕΥΘΥΝΗ ΚΑΙ ΕΣΕΙΣ ΕΙΣΤΕ ΑΠΟΚΛΕΙΣΤΙΚΑ ΥΠΕΥΘΥΝΟΙ ΓΙΑ ΤΥΧΟΝ ΖΗΜΙΑ ΣΤΗ ΣΥΣΚΕΥΗ ΣΑΣ Ή ΑΠΩΛΕΙΑ ΔΕΔΟΜΕΝΩΝ ΛΟΓΩ ΤΗΣ ΛΗΨΗΣ ΤΥΧΟΝ ΤΕΤΟΙΟΥ ΥΛΙΚΟΥ Ή ΑΠΟ ΤΗ ΧΡΗΣΗ ΤΟΥ ΛΟΓΙΣΜΙΚΟΥ LG. ΕΦΟΣΟΝ ΔΕΝ ΟΡΙΖΕΤΑΙ ΞΕΧΩΡΙΣΤΑ ΣΕ ΕΓΓΡΑΦΗ, ΡΗΤΗ, ΠΕΡΙΟΡΙΣΜΕΝΗ ΕΓΓΥΗΣΗ ΠΟΥ ΣΥΝΟΔΕΥΕΙ ΤΗ ΣΥΣΚΕΥΗ ΣΑΣ, ΟΛΟΚΛΗΡΟ ΤΟ ΛΟΓΙΣΜΙΚΟ ΠΟΥ ΠΑΡΕΧΕΙ Η LGE ΜΕ ΑΥΤΗ ΤΗΝ ΚΙΝΗΤΗ ΣΥΣΚΕΥΗ (ΕΙΤΕ ΕΧΕΙ ΠΡΟΦΟΡΤΩΘΕΙ ΣΤΗΝ ΚΙΝΗΤΗ ΣΥΣΚΕΥΗ ΕΙΤΕ ΕΧΕΙ ΛΗΦΘΕΙ ΕΙΤΕ ΕΧΕΙ ΑΠΟΚΤΗΘΕΙ ΜΕ ΟΠΟΙΟΝΔΗΟΠΟΤΕ ΑΛΛΟ ΤΡΟΠΟ) ΠΑΡΕΧΕΤΑΙ "ΩΣ ΕΧΕΙ" ΚΑΙ "ΑΝΑΛΟΓΑ ΜΕ ΤΗ ΔΙΑΘΕΣΙΜΟΤΗΤΑ ΤΟΥ", ΧΩΡΙΣ ΟΠΟΙΑΔΗΠΟΤΕ ΡΗΤΗ Ή ΣΙΩΠΗΡΗ ΕΓΓΥΗΣΗ. ΣΤΟ ΜΕΓΙΣΤΟ ΒΑΘΜΟ ΣΥΜΦΩΝΑ ΜΕ ΤΟ ΕΦΑΡΜΟΣΤΕΟ ΔΙΚΑΙΟ, Η LGE ΑΠΟΠΟΙΕΙΤΑΙ ΚΑΘΕ ΕΓΓΥΗΣΗΣ, ΡΗΤΗΣ Ή ΣΙΩΠΗΡΗΣ, ΣΥΜΠΕΡΙΛΑΜΒΑΝΟΜΕΝΩΝ, ΕΝΔΕΙΚΤΙΚΑ ΚΑΙ ΟΧΙ ΠΕΡΙΟΡΙΣΤΙΚΑ, ΤΩΝ ΣΙΩΠΗΡΩΝ ΕΓΓΥΗΣΕΩΝ ΕΜΠΟΡΕΥΣΙΜΟΤΗΤΑΣ, ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ, ΜΗ ΠΑΡΑΒΙΑΣΗΣ ΔΙΚΑΙΩΜΑΤΩΝ ΤΡΙΤΩΝ Ή ΑΛΛΗΣ ΠΑΡΑΒΙΑΣΗΣ ΔΙΚΑΙΩΜΑΤΩΝ. ΣΕ ΟΡΙΣΜΕΝΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΕΤΑΙ Η ΕΞΑΙΡΕΣΗ Ή Ο ΠΕΡΙΟΡΙΣΜΟΣ ΤΗΣ ΔΙΑΡΚΕΙΑΣ ΜΙΑΣ ΣΙΩΠΗΡΗΣ ΕΓΓΥΗΣΗΣ, ΚΑΙ ΟΙ ΠΑΡΑΠΑΝΩ ΠΕΡΙΟΡΙΣΜΟΙ Ή ΕΞΑΙΡΕΣΕΙΣ ΙΣΩΣ ΝΑ ΜΗΝ ΙΣΧΥΟΥΝ. ΚΑΜΙΑ ΣΥΜΒΟΥΛΗ Ή ΠΛΗΡΟΦΟΡΙΕΣ, ΠΡΟΦΟΡΙΚΕΣ Ή ΓΡΑΠΤΕΣ, ΠΟΥ ΛΑΜΒΑΝΕΤΕ ΑΠΟ ΤΗΝ LGE ΔΕΝ ΘΕΩΡΕΙΤΑΙ ΟΤΙ ΜΕΤΑΒΑΛΛΕΙ ΤΗΝ ΠΑΡΟΥΣΑ ΑΠΟΠΟΙΗΣΗ ΕΓΓΥΗΣΗΣ ΟΥΤΕ ΟΤΙ ΔΗΜΙΟΥΡΓΕΙ ΚΑΝΕΝΟΣ ΕΙΔΟΥΣ ΕΓΓΥΗΣΗ.

7.ΠΡΟΣΒΑΣΗ ΚΑΙ ΔΙΑΘΕΣΙΜΟΤΗΤΑ, ΠΕΡΙΟΡΙΣΜΟΣ ΗΛΙΚΙΑΣ. 
Πιθανόν η LG να χρειαστεί να διακόψει προσωρινά ή μόνιμα τις υπηρεσίες που διατίθενται μέσω του Λογισμικού LG ή να αναστείλει ή να περιορίσει την από μέρους σας χρήση του Λογισμικού LG ή μέρους αυτού, εφόσον το κρίνει αναγκαίο για τεχνικούς, λειτουργικούς, νομικούς ή κανονιστικούς λόγους ή για λόγους ασφαλείας. Η διαθεσιμότητα των υπηρεσιών που σχετίζονται με μέρος του Λογισμικού LG μπορεί να εξαρτάται από τρίτο πάροχο τηλεπικοινωνιών, τον οποίο δεν μπορεί να επηρεάσει η LGE. Οι ενέργειες που απαιτούνται για την πρόσβαση στο Λογισμικό LG αποτελούν δική σας ευθύνη. Η LGE δεν αναλαμβάνει καμία ευθύνη για τυχόν απώλειες ή ζημίες που οφείλονται σε τέτοιου είδους εξωτερικούς παράγοντες.
Επιπλέον, ορισμένες λειτουργίες του Λογισμικού LG πιθανόν να προϋποθέτουν την πρόσβαση της συσκευής σας στο Internet και να υπόκεινται σε περιορισμούς του εκάστοτε παρόχου δικτύου κινητής τηλεφωνίας ή Internet. Αναγνωρίζετε ότι πιθανόν να υπάρχουν πρόσθετες χρεώσεις για την πρόσβαση στο Internet μέσω δικτύου κινητής τηλεφωνίας ανάλογα με το πρόγραμμά σας και ότι η χρήση ορισμένων λειτουργιών του Λογισμικού LG ενδέχεται να επηρεάζεται από την καταλληλότητα και την απόδοση του υλικού της συσκευής σας ή την πρόσβαση σε δεδομένα.
Πρέπει να είστε τουλάχιστον 14 (δεκατεσσάρων) ετών για να χρησιμοποιήσετε ή να αποκτήσετε πρόσβαση στο Λογισμικό LG. Αν είστε τουλάχιστον 14 (δεκατεσσάρων) ετών, αλλά δεν έχετε συμπληρώσει τα 18 (δεκαοκτώ) έτη, ή το έτος ενηλικίωσης στη σχετική δικαιοδοσία, πρέπει να έχετε την άδεια του γονέα ή του νόμιμου κηδεμόνα σας για να χρησιμοποιήσετε το Λογισμικό LG και να αποδεχτείτε την παρούσα Άδεια χρήσης τελικού χρήστη.

8.ΣΥΓΚΑΤΑΘΕΣΗ ΓΙΑ ΤΗ ΧΡΗΣΗ ΣΤΟΙΧΕΙΩΝ ΤΗΣ ΣΥΣΚΕΥΗΣ ΚΑΙ ΤΟΥ ΔΙΚΤΥΟΥ. 
Μόλις ενεργοποιηθεί η συσκευή, τα στοιχεία της συσκευής και του δικτύου σας όπως το όνομα του μοντέλου και οι κωδικοί MCC ή MNC αποστέλλονται αυτόματα σε εμάς. Χρησιμοποιούμε αυτά τα στοιχεία για να ανταποκρινόμαστε καλύτερα στις ανάγκες των χρηστών της χώρας σας, να παρέχουμε τις κατάλληλες ενημερώσεις λογισμικού και να υποστηρίζουμε την εξυπηρέτηση πελατών ή οποιαδήποτε άλλη υπηρεσία υποστήριξης προϊόντων μπορεί να χρειάζεστε. Για παράδειγμα, ενδέχεται να χρησιμοποιήσουμε τα παραπάνω στοιχεία για να διαπιστώσουμε αν στη χώρα σας χρειάζονται επιπλέον κέντρα εξυπηρέτησης πελατών. Αυτή η μετάδοση πληροφοριών συσκευής και δικτύου απαιτεί από τη συσκευή σας να έχει πρόσβαση στο Internet και ενδέχεται να υπόκειται σε περιορισμούς που επιβάλλονται από τον πάροχο δικτύου ή Internet.  Αναγνωρίζετε ότι η πρόσβαση στο Internet από το δίκτυο κινητής τηλεφωνίας σας ενδέχεται να επιφέρει πρόσθετες χρεώσεις, ανάλογα με το πρόγραμμα πληρωμής σας. Επιπλέον, ενδέχεται να χρησιμοποιήσουμε απευθείας αυτά τα στοιχεία ή να τα μεταδώσουμε στους συνεργάτες μας, προκειμένου να βελτιώσουμε τα προϊόντα, τις υπηρεσίες ή τις τεχνολογίες που χρησιμοποιείτε. Κατά καιρούς τα στοιχεία μπορεί να μεταφέρονται διεθνώς, έξω από τη χώρα σας. Ανά πάσα στιγμή, τα στοιχεία σας αντιμετωπίζονται σύμφωνα με την Πολιτική απορρήτου της LG, την οποία μπορείτε να δείτε στις: [Ρυθμίσεις – Σύστημα – Σχετικά με το τηλέφωνο - Νομικές πληροφορίες- Νομικά Έγγραφα Λογισμικού LG - Πολιτική απορρήτου].

9.ΕΦΑΡΜΟΓΕΣ ΤΡΙΤΩΝ ΚΑΙ ΠΕΡΙΕΧΟΜΕΝΟ. 
Η συσκευή και το Λογισμικό LG παρέχουν πρόσβαση σε εφαρμογές και συνδέσεις προς άλλες υπηρεσίες που ανήκουν σε τρίτους κατασκευαστές και η λειτουργία τους εξαρτάται από αυτούς.
Οποιεσδήποτε εφαρμογές τρίτων, διεπαφές εφαρμογής, ψηφιακά πιστοποιητικά, υπηρεσίες και περιεχόμενο στα οποία αποκτάτε πρόσβαση μέσω της συσκευής και του Λογισμικού LG διατίθενται σε εσάς από τους εν λόγω τρίτους παρόχους και δεν εμπίπτουν στο πεδίο εφαρμογής της παρούσας Άδειας χρήσης. Οι συναλλαγές σας με οποιουσδήποτε τρίτους παρόχους αφορούν αποκλειστικά εσάς και τους σχετικούς παρόχους και μπορεί να διέπονται από τους όρους και τις προϋποθέσεις, καθώς και την πολιτική απορρήτου του παρόχου.  Σας ενθαρρύνουμε να διαβάσετε αυτά τα έγγραφα, παρόλο που δεν είμαστε υπεύθυνοι για το περιεχόμενό τους.
Δεν αποδεχόμαστε καμία ευθύνη για εφαρμογές, διεπαφές εφαρμογής, ψηφιακά πιστοποιητικά, υπηρεσίες ή περιεχόμενο που παρέχεται από τρίτους παρόχους υπηρεσιών και η LGE ΑΠΟΠΟΙΕΙΤΑΙ ΟΠΟΙΑΔΗΠΟΤΕ ΕΥΘΥΝΗ ΓΙΑ ΤΥΧΟΝ ΓΝΩΣΤΟΠΟΙΗΣΗ ΠΛΗΡΟΦΟΡΙΩΝ Ή ΑΛΛΕΣ ΠΡΑΚΤΙΚΕΣ ΟΠΟΙΟΥΔΗΠΟΤΕ ΤΡΙΤΟΥ ΠΑΡΟΧΟΥ ΥΠΗΡΕΣΙΩΝ..

10.ΠΕΡΙΟΡΙΣΜΟΣ ΕΥΘΥΝΗΣ. 
Η LGE ΔΕΝ ΕΥΘΥΝΕΤΑΙ ΓΙΑ ΟΠΟΙΑΔΗΠΟΤΕ ΖΗΜΙΑ ΠΡΟΚΥΠΤΕΙ ΑΠΟ Ή ΣΕ ΣΧΕΣΗ ΜΕ ΤΗ ΧΡΗΣΗ Ή ΤΗΝ ΑΔΥΝΑΜΙΑ ΧΡΗΣΗΣ ΤΟΥ ΛΟΓΙΣΜΙΚΟΥ LG Ή ΟΠΟΙΑΣΔΗΠΟΤΕ ΕΦΑΡΜΟΓΗΣ ΤΡΙΤΟΥ ΚΑΤΑΣΚΕΥΑΣΤΗ, ΤΟΥ ΠΕΡΙΕΧΟΜΕΝΟΥ ΤΗΣ Ή ΣΥΝΔΕΣΕΩΝ, ΣΥΜΠΕΡΙΛΑΜΒΑΝΟΜΕΝΩΝ, ΕΝΔΕΙΚΤΙΚΑ ΚΑΙ ΟΧΙ ΠΕΡΙΟΡΙΣΤΙΚΑ, ΤΩΝ ΖΗΜΙΩΝ ΠΟΥ ΟΦΕΙΛΟΝΤΑΙ ΣΕ Ή ΣΧΕΤΙΖΟΝΤΑΙ ΜΕ ΣΦΑΛΜΑΤΑ, ΠΑΡΑΛΕΙΨΕΙΣ, ΔΙΑΚΟΠΕΣ, ΕΛΑΤΤΩΜΑΤΑ, ΚΑΘΥΣΤΕΡΗΣΗ ΛΕΙΤΟΥΡΓΙΑΣ Ή ΜΕΤΑΔΟΣΗΣ, ΙΟΥΣ, ΔΙΑΚΟΠΗ ΣΥΝΔΕΣΗΣ, ΚΑΙ ΟΛΩΝ ΤΩΝ ΑΛΛΩΝ ΑΜΕΣΩΝ, ΕΜΜΕΣΩΝ, ΕΙΔΙΚΩΝ, ΣΥΜΠΤΩΜΑΤΙΚΩΝ, ΠΑΡΑΔΕΙΓΜΑΤΙΚΩΝ Ή ΠΑΡΕΠΟΜΕΝΩΝ ΖΗΜΙΩΝ, ΑΚΟΜΑ ΚΑΙ ΑΝ Η LGE ΕΙΧΕ ΕΝΗΜΕΡΩΘΕΙ ΓΙΑ ΤΟ ΕΝΔΕΧΟΜΕΝΟ ΤΕΤΟΙΩΝ ΖΗΜΙΩΝ. ΟΡΙΣΜΕΝΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΟΥΝ ΤΗΝ ΕΞΑΙΡΕΣΗ Ή ΤΟΝ ΠΕΡΙΟΡΙΣΜΟ ΤΗΣ ΕΥΘΥΝΗΣ ΓΙΑ ΣΥΜΠΤΩΜΑΤΙΚΕΣ Ή ΠΑΡΕΠΟΜΕΝΕΣ ΖΗΜΙΕΣ, ΚΑΙ Ο ΠΑΡΑΠΑΝΩ ΠΕΡΙΟΡΙΣΜΟΣ Ή Η ΕΞΑΙΡΕΣΗ ΙΣΩΣ ΝΑ ΜΗΝ ΙΣΧΥΟΥΝ ΓΙΑ ΕΣΑΣ. ΜΕ ΤΗΝ ΕΠΙΦΥΛΑΞΗ ΤΩΝ ΑΝΩΤΕΡΩ, Η ΣΥΝΟΛΙΚΗ ΕΥΘΥΝΗ ΤΗΣ LGE ΑΠΕΝΑΝΤΙ ΣΑΣ ΓΙΑ ΚΑΘΕ ΑΠΩΛΕΙΑ, ΖΗΜΙΑ ΚΑΙ ΑΙΤΙΑ ΑΓΩΓΗΣ, ΣΥΜΠΕΡΙΛΑΜΒΑΝΟΜΕΝΩΝ, ΕΝΔΕΙΚΤΙΚΑ ΚΑΙ ΟΧΙ ΠΕΡΙΟΡΙΣΤΙΚΑ, ΕΚΕΙΝΩΝ ΠΟΥ ΟΦΕΙΛΟΝΤΑΙ ΣΕ ΣΥΜΒΑΣΗ, ΑΔΙΚΟΠΡΑΞΙΑ Ή ΑΛΛΩΣ, ΠΟΥ ΠΡΟΚΥΠΤΟΥΝ ΑΠΟ ΤΗ ΧΡΗΣΗ ΤΗΣ ΣΥΣΚΕΥΗΣ, ΤΟΥ ΛΟΓΙΣΜΙΚΟΥ LG ΚΑΙ ΤΩΝ ΕΦΑΡΜΟΓΩΝ ΤΡΙΤΩΝ ΚΑΤΑΣΚΕΥΑΣΤΩΝ ΑΠΟ ΜΕΡΟΥΣ ΣΑΣ, ΔΕΝ ΘΑ ΥΠΕΡΒΑΙΝΕΙ ΤΑ ΕΚΑΤΟ ΔΟΛΑΡΙΑ ΗΠΑ (100 ΔΟΛΑΡΙΑ). ΟΙ ΠΑΡΑΠΑΝΩ ΠΕΡΙΟΡΙΣΜΟΙ, ΕΞΑΙΡΕΣΕΙΣ ΚΑΙ ΡΗΤΡΕΣ ΑΠΟΠΟΙΗΣΗΣ, ΣΥΜΠΕΡΙΛΑΜΒΑΝΟΜΕΝΩΝ ΤΩΝ ΕΝΟΤΗΤΩΝ 6, 9 ΚΑΙ 10, ΙΣΧΥΟΥΝ ΣΤΟ ΜΕΓΙΣΤΟ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΟ ΕΦΑΡΜΟΣΤΕΟ ΔΙΚΑΙΟ, ΑΚΟΜΑ ΚΑΙ ΕΑΝ ΕΝΑ ΕΝΔΙΚΟ ΜΕΣΟ ΔΕΝ ΕΚΠΛΗΡΩΣΕΙ ΤΟ ΒΑΣΙΚΟ ΣΚΟΠΟ ΤΟΥ.

11.ΙΣΧΥΟΝ ΔΙΚΑΙΟ, ΕΠΙΛΥΣΗ ΔΙΑΦΟΡΩΝ (ΔΕΝ ΙΣΧΥΕΙ ΓΙΑ ΤΟΥΣ ΚΑΤΟΙΚΟΥΣ Η.Π.Α.)
(a)Στο βαθμό που δεν απαγορεύεται από την τοπική νομοθεσία, οποιαδήποτε διαφορά προκύπτει ή σχετίζεται με την παρούσα Άδεια χρήσης, όπως ζητήματα σχετικά με την ύπαρξη, την εγκυρότητα και την παύση της ισχύος της, (i) θα παραπέμπεται και θα επιλύεται οριστικά με διαιτησία σύμφωνα με τους Κανόνες του Συμβουλίου εμπορικής διαιτησίας της Κορέας (οι οποίοι θεωρείται ότι ενσωματώνονται στην παρούσα ρήτρα εξ αναφοράς), (ii) όπου ο διαιτητής θα είναι ένας, (iii) η έδρα, ή νομική έδρα, της διαιτησίας θα είναι η Σεούλ της Νότιας Κορέας, (iv) η γλώσσα που θα χρησιμοποιείται στις διαιτητικές διαδικασίες θα είναι η αγγλική και (v) το δίκαιο που θα διέπει τη σύμβαση θα είναι το ουσιαστικό δίκαιο της Δημοκρατίας της Κορέας. 
(b)Στο βαθμό που απαιτείται από την τοπική νομοθεσία ώστε η διαιτησία να είναι έγκυρη και νομικά ισχυρή ως μέσο επίλυσης διαφορών, συμπεριλαμβανομένης της περίπτωσης έναντι κάποιου καταναλωτή, (i) θα θεωρείται ότι διέπεται από τους κανόνες του πιο επιφανούς διαιτητικού σώματος (εφεξής «Τοπικοί κανόνες διαιτησίας») της χώρας σας και (iii) θα θεωρείται ότι θα αφορά την πρωτεύουσα της χώρας σας.
(c)Δύναστε να επιλύσετε διαφορές με εμάς μόνο σε ατομική βάση και όχι ως ενάγων ή μέλος κατηγορίας σε μια διαδικασία κατηγορίας ή αντιπροσωπείας.

12.ΤΕΡΜΑΤΙΣΜΟΣ. 
Η Άδεια χρήσης ισχύει μέχρι τη λύση της παρούσας συμφωνίας. Τα δικαιώματα που σας παρέχονται με την παρούσα Άδεια χρήσης παύουν να ισχύουν αυτόματα, χωρίς προειδοποίηση από την LGE, εάν δεν συμμορφώνεστε με οποιονδήποτε από τους όρους και τις προϋποθέσεις της παρούσας Άδειας χρήσης. Επιπλέον, η LGE κατά την αποκλειστική της ευχέρεια ενδέχεται να αναστείλει ή να τερματίσει ανά πάσα στιγμή τυχόν υπηρεσίες σχετικές με την Άδεια Χρήσης Τελικού Χρήστη (EULA). Επίσης, διατηρούμε το δικαίωμα τροποποίησης της Άδειας EULA ανά πάσα στιγμή (συμπεριλαμβανομένου, ενδεικτικά, του περιορισμού ή της διακοπής ορισμένων λειτουργιών σχετικές με την EULA). Όταν η παρούσα Άδεια χρήσης πάψει να ισχύει, πρέπει να διακόψετε τη χρήση του Λογισμικού LG και της συσκευής. Η παρούσα Άδεια χρήσης παύει να ισχύει με τη συνολική ή τη μερική διαγραφή του Λογισμικού LG. Ωστόσο, κατανοείτε ότι κάποιο μέρος του Λογισμικού LG προορίζεται για μόνιμη εγκατάσταση στην κινητή συσκευή σας και δεν πρέπει να διαγράφεται. Δεν φέρουμε καμία απολύτως ευθύνη για τυχόν αλλαγές στην Άδεια EULA ή για την αναστολή ή τον τερματισμό της πρόσβασής σας ή τη χρήση των υπηρεσιών που σχετίζονται με την EULA.

13.ΓΛΩΣΣΑ. 
Η μετάφραση της παρούσας Άδειας χρήσης γίνεται για να καλύψει τις ανάγκες των κατά τόπους χρηστών. Σε περίπτωση ασυμφωνίας μεταξύ του αγγλικού κειμένου και οποιασδήποτε μετάφρασης, υπερισχύει το αγγλικό κείμενο της παρούσας Άδειας χρήσης, στο βαθμό που δεν απαγορεύεται από την τοπική νομοθεσία της δικαιοδοσίας σας.

14.ΕΛΕΓΧΟΣ ΕΞΑΓΩΓΩΝ. 
Αναγνωρίζετε ότι το Λογισμικό LG υπόκειται στους περιορισμούς εξαγωγών διαφόρων χωρών. Συμφωνείτε να τηρείτε όλους τους ισχύοντες διεθνείς και εθνικούς νόμους που αφορούν το Λογισμικό LG, όπως όλους τους ισχύοντες νόμους και κανονισμούς περιορισμού εξαγωγών.

15.ΠΛΗΡΕΣ ΣΥΜΦΩΝΗΤΙΚΟ, ΔΙΑΧΩΡΙΣΜΟΣ, ΔΙΑΦΟΡΑ. 
Η παρούσα Άδεια χρήσης αποτελεί την πλήρη συμφωνία ανάμεσα σε εσάς και την LGE σχετικά με το Λογισμικό LG και υπερισχύει όλων των προηγούμενων ή σύγχρονων προφορικών ή γραπτών επικοινωνιών, προτάσεων και δηλώσεων σχετικά με το Λογισμικό LG ή οτιδήποτε καλύπτεται από την παρούσα Άδεια χρήσης. Εάν κάποια από τις διατάξεις της παρούσας Άδειας χρήσης κριθεί άκυρη, ανίσχυρη, μη εφαρμόσιμη ή παράνομη, οι υπόλοιπες διατάξεις θα εξακολουθήσουν να ισχύουν και να εφαρμόζονται πλήρως. Η λήψη ενημερώσεων, η πρόσβαση και η χρήση του Λογισμικού LG εξαρτάται από τη σύνδεση δεδομένων της συσκευής σας. Οποιαδήποτε έξοδα ή δαπάνες προκύπτουν από τη χρήση της σύνδεσης δεδομένων της συσκευής σας, όπως ενδεικτικά το κόστος χρήσης δεδομένων και μετάδοσης που τιμολογεί ο εκάστοτε τρίτος πάροχος υπηρεσιών και οι χρεώσεις περιαγωγής κατά τη χρήση της συσκευής σας στο εξωτερικό, βαρύνουν εσάς.
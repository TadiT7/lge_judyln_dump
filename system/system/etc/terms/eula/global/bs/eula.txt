BLUETOOTH NISKE POTROŠNJE ENERGIJE (BLE)
OVAJ UREĐAJ MOŽE OMOGUĆITI BLE. BLE SE AKTIVIRA KADA KORISTITE ODREĐENE APLIKACIJE, KAO ŠTO JE “Upravitelj vezama”. NAKON AKTIVIRANJA, BLE ĆE SE STALNO POKUŠAVATI POVEZATI S DRUGIM UREĐAJIMA. NAZIV VAŠEG TELEFONA (“BLUETOOTH INFORMACIJE”) MOŽE SE PRIKAZIVATI NA DRUGIM UREĐAJIMA PRILIKOM POKUŠAVANJA USPOSTAVLJANJA VEZE. UKOLIKO NE ŽELITE DA SE VAŠE BLUETOOTH INFORMACIJE PRIKAZUJU NA DRUGIM UREĐAJIMA, OGRANIČITE KORIŠTENJE TAKVIH APLIKACIJA.

Ovaj licencni ugovor s krajnjim korisnikom softvera („EULA“) predstavlja pravni ugovor između vas (bilo kao osobe ili pojedinačnog subjekta) i kompanije LG Electronics Inc. („LGE“), korporacije registrirane u Južnoj Koreji sa sjedištem na adresi LG Twin Towers, 128 Yeoui-daero, Yeoungdeungpo-gu, Seoul 07336, Južna Koreja, za softver koji je unaprijed učitan ili instaliran na ovaj uređaj i u vlasništvu kompanije LGE i njenih pridruženih kompanija i njenih neovisnih dobavljača i davalaca licenci, što obuhvata računarski softver i može uključivati povezane medije, štampane materijale, dokumentaciju „na mreži“ ili elektroničku dokumentaciju u vezi s vašim korištenjem ovog uređaja („LG Softver“). 

Uređaj zahtijeva korištenje LG Softvera u sklopu normalnog rada. KORIŠTENJEM UREĐAJA ILI LG SOFTVERA PRIHVATATE ODREDBE OVOG UGOVORA EULA. AKO NE PRIHVATATE OVE USLOVE, MOLIMO VAS NEMOJTE KORISTITI LG SOFTVER. Neke aplikacije i usluge koje pruža kompanija LGE mogu biti već instalirane na uređaj ili se mogu preuzeti na njega. Mnoge od njih mogu zahtijevati vaš pristanak na vlastite odvojene uslove korištenja i pravila privatnosti, a vaša prava i obaveze u pogledu vašeg korištenja takvih aplikacija i usluga će biti izložena u tim odredbama i uslovima i pravilima privatnosti. Od vas se može dodatno zahtijevati da se registrirate za članstvo u LG Usluzi („LG račun“) kako biste koristili neke od aplikacija i usluga koje pruža LGE. Prihvatate i saglasni ste da će vaše korištenje takvih aplikacija i usluga podlijegati važećim odredbama i uslovima i pravilima privatnosti.

1.ZADRŽAVANJE PRAVA I VLASNIŠTVO.
LGE zadržava sva prava koja vam nisu izričito dodijeljena u ovom ugovoru EULA. LG Softver je zaštićen autorskim pravima i drugim zakonima i međunarodnim sporazumima o intelektualnom vlasništvu. Kompanija LGE ili njene pridružene kompanije i njeni davatelji licenci su vlasnici prava na naslov, autorskih prava i drugih prava na intelektualno vlasništvo nad LG Softverom. LG Softver se licencira, ali se ne prodaje.

2.DODJELJIVANJE LICENCE. 
LGE vam dodjeljuje sljedeća prava uz obavezu da poštujete sve odredbe i uslove ovog ugovora EULA: možete koristiti, pristupati i pokretati jedan primjerak LG Softvera koji je unaprijed učitan, instaliran ili preuzet na ovaj uređaj, isključivo u opsegu u kojem je to potrebno za korištenje uređaja.
Neke komponente LG Softvera se pružaju prema odredbama licence za otvoreni kôd. U takvim slučajevima, odredbe licence za otvoreni kôd mogu nadjačati neke od odredaba iz ovog ugovora EULA. U odjeljku Pravne napomene u meniju Postavke> Sustav na svom uređaju možete prikazati detaljne informacije koje se odnose na licencu za otvoreni kôd.

3.OGRANIČAVANJE PRAVA KRAJNJEG KORISNIKA. 
Ne smijete kopirati ili imitirati LG Softver ili vršiti dekompajliranje, deasembliranje ili na neki drugi način pokušavati otkriti njegov izvorni kôd ili algoritme (izuzev i samo u onoj mjeri u kojoj je takva aktivnost izričito dopuštena važećim zakonom ne dirajući u ovo ograničenje), niti smijete modificirati ili onemogućavati funkcije LG Softvera, kao ni kreirati izvedena djela zasnovana na LG Softveru. Ne smijete iznajmljivati, davati na lizing, posuđivati, davati u podlicencu ili pružati komercijalne usluge hostinga s LG Softverom. 

4.NADOGRADNJE. 
Ovaj ugovor EULA se odnosi na ažuriranja, dodatke i dodatne komponente (ako ih ima) LG Softvera koje vam kompanija LGE može obezbijediti ili staviti na raspolaganje nakon datuma nabavljanja uređaja, ako ne isporučimo druge uslove skupa s takvom nadogradnjom. Da biste koristili LG Softver koji je identificiran kao nadogradnja, prvo morate imati licencu za LG Softver koji je kompanija LGE identificirala kao prikladan za nadogradnju. Nakon nadogradnje više ne smijete koristiti LG Softver koji je predstavljao osnovu za prikladnost za nadogradnju. Nadogradnjom LG Softvera mogu se dodati nove funkcije i, u nekim slučajevima, izbrisati postojeće funkcije.
MOLIMO DA IMATE NA UMU DA KOMPANIJA LG ELECTRONICS INC. NE PRIHVATA OBAVEZU ILI ODGOVORNOST ZA AŽURIRANJA KADA VI IZAZOVETE GREŠKU (NPR. AKO NE SLIJEDITE UPUTE ZA AŽURIRANJE) ILI U SLUČAJU NEMARA KOMPANIJE LG ELECTRONICS INC. U nekim ograničenim slučajevima, Ažuriranje softvera će nuditi samo vaš operater mreže, a takvo Ažuriranje softvera će biti regulirano vašom ugovornom obavezom s operaterom mreže.

5.PRENOŠENJE SOFTVERA.
Ako prenosite prava na LG Softver iz ovog ugovora EULA koja su dodijeljena ovim dokumentom nekoj trećoj strani u vezi s prodajom ili prenošenjem uređaja u pratnji LG Softvera, prenošenje mora obuhvatati sav LG Softver (uključujući sve dijelove komponenata, medije i štampane materijale, sve nadogradnje te ovaj ugovor EULA). Prenošenje ne smije biti indirektno, kao što je konsignacija. Prije prenošenja, krajnji korisnik koji prima LG Softver mora pristati na sve odredbe ugovora EULA.

6.ODRICANJE OD GARANCIJE. 
SAGLASNI STE DA LG SOFTVER NIJE RAZVIJEN TAKO DA ZADOVOLJAVA VAŠ POJEDINAČNI ZAHTJEV ILI ZAHTJEVE. KOMPANIJA LGE NE GARANTUJE I NE DAJE NIKAKVE IZJAVE U POGLEDU DOSTUPNOSTI, KORIŠTENJA, PRAVOVREMENOSTI, SIGURNOSTI, VAŽENJA, TAČNOSTI ILI POUZDANOSTI LG SOFTVERA ODNOSNO REZULTATA NJEGOVOG KORIŠTENJA ILI NJEGOVIH DRUGIH ASPEKATA ILI BILO KOJEG NJEGOVOG SADRŽAJA. UČITAVANJE UNAPRIJED, PREUZIMANJE ILI PRIBAVLJANJE MATERIJALA NA NEKI DRUGI NAČIN KROZ KORIŠTENJE LG SOFTVERA VRŠITE PO VLASTITOM NAHOĐENJU I NA VLASTITI RIZIK I VI STE ISKLJUČIVO ODGOVORNI ZA SVA OŠTEĆENJA UREĐAJA ILI GUBITAK PODATAKA DO KOJEG MOŽE DOĆI ZBOG PREUZIMANJA TAKVOG MATERIJALA ILI KORIŠTENJA LG SOFTVERA. AKO ODVOJENO NIJE NAVEDENO U PISANOJ IZRIČITOJ OGRANIČENOJ GARANCIJI KOJU STE DOBILI UZ UREĐAJ, SAV SOFTVER KOJI OBEZBJEĐUJE LGE S OVIM MOBILNIM UREĐAJEM (BILO DA JE ON UNAPRIJED UČITAN NA MOBILNI UREĐAJ, PREUZET ILI NABAVLJEN NA DRUGI NAČIN) DAJE SE „U VIĐENOM STANJU“ I NA OSNOVU „DOSTUPNOSTI“, BEZ IZRIČITIH ILI IMPLICIRANIH GARANCIJA BILO KAKVE VRSTE. U MAKSIMALNOJ MJERI PREDVIĐENOJ VAŽEĆIM ZAKONOM, KOMPANIJA LGE SE ODRIČE SVIH GARANCIJA, IZRIČITIH ILI IMPLICIRANIH, UKLJUČUJUĆI, ALI SE NE OGRANIČAVAJUĆI NA, IMPLICIRANE GARANCIJE ZA MOGUĆNOST PRODAJE, PRIKLADNOST ZA ODREĐENU SVRHU, IZOSTANAK KRŠENJA PRAVA ILI DRUGE POVREDE PRAVA. U NEKIM PODRUČJIMA PRAVNE NADLEŽNOSTI NISU DOPUŠTENA ISKLJUČIVANJA ILI OGRANIČAVANJA TRAJANJA IMPLICIRANJE GARANCIJE, TE JE MOGUĆE DA SPOMENUTA OGRANIČENJA ILI ISKLJUČIVANJA NEĆE VAŽITI. ZA BILO KAKVE SAVJETE ILI INFORMACIJE, U USMENOM ILI U PISANOM OBLIKU, KOJE PRIBAVITE OD KOMPANIJE LGE NEĆE SE SMATRATI DA PREDSTAVLJAJU IZMJENU U ODRICANJU OD ODGOVORNOSTI ILI KREIRANJE NOVE GARANCIJE.

7.PRISTUPANJE I DOSTUPNOST; STAROSNO OGRANIČENJE. 
Moguće je da će kompanija LG možda morati prekinuti ili ukinuti usluge dostupne kroz LG Softver ili suspendirati ili ograničiti vaše korištenje LG Softvera ili jednog njegovog dijela kada smatramo da je to razumno potrebno iz tehničkih, operativnih, sigurnosnih, pravnih ili regulatornih razloga. Dostupnost usluga povezanih s dijelom LG Softvera može ovisiti o djelovanju neovisnog pružaoca telekomunikacijskih usluga na koje LGE ne može uticati. Vi ste odgovorni za sklapanje potrebnih aranžmana koji su potrebni kako biste imali pristup LG Softveru. LGE ne prihvata odgovornost za gubitak ili štetu koju vam takvi vanjski faktori mogu nanijeti.
Pored toga, neke funkcije LG Softvera mogu zahtijevati da vaš uređaj ima pristup internetu i mogu podlijegati ograničenjima koja nameće vaša mreža ili pružalac internetskih usluga. Saglasni ste da pristupanje internetu putem mobilne mreže može dovesti do plaćanja dodatnih troškova ovisno o vašoj pretplati, dok prikladnost i performanse hardvera vašeg uređaja ili pristupa podacima mogu uticati na korištenje nekih funkcija LG Softvera.
Morate imati najmanje 14 (četrnaest) godina da biste mogli koristiti LG Softver ili mu pristupati. Ako imate najmanje 14 (četrnaest) godina, ali manje od 18 (osamnaest) ili ste mlađi od dobi punoljetstva u relevantnom području pravne nadležnosti, morate imati dopuštenje roditelja ili zakonskog staratelja za korištenje LG Softvera, kao i za prihvatanje dokumenta EULA.

8.PRISTANAK NA KORIŠTENJE UREĐAJA I INFORMACIJE O MREŽI. 
Nakon aktiviranja uređaja, automatski nam se šalju informacije o vašem uređaju i mreži, kao što su naziv modela, MCC ili MNC. Te informacije nam omogućavaju da bolje odgovaramo na zahtjeve u vašoj zemlji, pružamo odgovarajuća ažuriranja softvera, aktivnosti za podršku klijentima ili druge usluge za podršku za proizvod koje mogu biti od ključnog značaja za vas. Na primjer, navedene informacije možemo koristiti kako bismo prepoznali da li vaša zemlja zahtijeva dodatni centar za podršku korisnicima. Prenošenje informacija o uređaju i mreži će iziskivati da uređaj ima pristup internetu i ono može podlijegati ograničenjima koja nameće operater mreže ili pružalac internetskih usluga.  Saglasni ste da pristupanjem internetu preko mobilne mreže možete napraviti dodatne troškove ovisno o pretplati koju imate. Pored toga, možemo direktno koristiti ili prenositi te informacije našim povezanim društvima kako bismo poboljšali naše proizvode ili usluge ili tehnologije za vas. Informacije se povremeno mogu prenositi preko međunarodnih granica i izvan vaše zemlje. S vašim informacijama će se u svakom trenutku postupati u skladu s dokumentom kompanije LG pod nazivom Smjernice o privatnosti koji možete pročitati na: [Postavke – Sustav – O telefonu – Podaci o zakonu – Pravni dokumenti za LG softver – Smjernice o privatnosti].

9.APLIKACIJE I SADRŽAJ TREĆIH STRANA. 
Uređaj i LG Softver omogućavaju pristup aplikaciji i vezu sa drugim uslugama u vlasništvu i pod kontrolom trećih strana.
Sve aplikacije, interfejs aplikacija, digitalni certifikati, usluge i sadržaj trećih strana kojima pristupate putem uređaja i LG Softvera vam stavljaju na raspolaganje te treće strane i izvan su opsega ovog ugovora EULA. Vaši poslovi s neovisnim pružateljima vode se isključivo između vas i relevantnog pružatelja i mogu podlijegati odredbama i uslovima i pravilima privatnosti datog pružatelja. Preporučujemo vam da pročitate te dokumente iako mi nismo odgovorni za njihov sadržaj.
Ne prihvatamo nikakvu odgovornost za aplikacije, interfejs aplikacija, digitalne certifikate, usluge ili sadržaj koji osiguravaju neovisni pružatelji usluga i KOMPANIJA LGE SE ODRIČE SVAKE ODGOVORNOSTI ZA BILO KAKVO OTKRIVANJE INFORMACIJA ILI DRUGE AKTIVNOSTI BILO KOJEG NEOVISNOG PRUŽATELJA USLUGA.

10.OGRANIČENJE ODGOVORNOSTI. 
KOMPANIJA LGE NEĆE BITI ODGOVORNA ZA ŠTETE BILO KOJE VRSTE, KOJE PROISTIČU IZ KORIŠTENJA ILI U VEZI S KORIŠTENJEM ILI NEMOGUĆNOŠĆU KORIŠTENJA LG SOFTVERA, KAO I APLIKACIJA TREĆIH STRANA, NJIHOVOG SADRŽAJA ILI VEZA, UKLJUČUJUĆI, ALI SE NE OGRANIČAVAJUĆI NA, ŠTETE IZAZVANE ILI POVEZANE S GREŠKAMA, IZOSTAVLJANJIMA, PREKIDIMA, DEFEKTIMA, ODGAĐANJIMA U RADU ILI PRENOŠENJU, VIRUSIMA, KVAROVIMA LINIJE TE SVE DRUGE DIREKTNE, INDIREKTNE, POSEBNE, SLUČAJNE, PRIMJERNE ILI POSLJEDIČNE ŠTETE, ČAK I KADA JE KOMPANIJA LGE ZNALA ZA MOGUĆNOST TAKVIH ŠTETA. U NEKIM PODRUČJIMA PRAVNE NADLEŽNOSTI NISU DOPUŠTENA ISKLJUČIVANJA ILI OGRANIČAVANJA SLUČAJNIH ILI POSLJEDIČNIH ŠTETA, TAKO DA JE MOGUĆE DA SE NAVEDENA OGRANIČENJA ILI ISKLJUČIVANJA NE ODNOSE NA VAS. NE DIRAJUĆI U GORE NAVEDENO, UKUPNA OBAVEZA KOMPANIJE LGE PREMA VAMA ZA SVE MOGUĆE GUBITKE, ŠTETE I UZROKE DJELOVANJA, UKLJUČUJUĆI, ALI SE NE OGRANIČAVAJUĆI NA, OBAVEZE ZASNOVANE NA UGOVORU, ZAKONU ILI NA NEKI DRUGI NAČIN, A KOJE PROISTIČU IZ VAŠEG KORIŠTENJA OVOG UREĐAJA, NJEGOVOG LG SOFTVERA I APLIKACIJA TREĆIH STRANA, NE MOŽE PREMAŠITI IZNOS OD STOTINU DOLARA ($100). NAVEDENA OGRANIČENJA, ISKLJUČENJA I ODRICANJA ODGOVORNOSTI, UKLJUČUJUĆI ODJELJKE 6, 9 I 10 ODNOSE SE NA MAKSIMALNI OPSEG DOPUŠTEN VAŽEĆIM ZAKONOM, ČAK I AKO NEKI PRAVNI LIJEK NE ISPUNI SUŠTINSKU SVRHU.

11.MJERODAVNO PRAVO; RJEŠAVANJE SPOROVA (NE ODNOSI SE NA STANOVNIKE SAD)
(a)Izuzev u mjeri u kojoj je to zabranjeno lokalnim zakonom, za sve sporove koji proističu iz ovog ugovora EULA ili su u vezi s njim, uključujući sva pitanja koja se odnose na njegovo postojanje, važenje ili prekid, važi sljedeće: (i) sporovi se moraju upućivati i konačno rješavati kroz postupak arbitraže prema Pravilima korejskog odbora za komercijalnu arbitražu (smatra se da su ta pravila upućivanjem uvrštena u ovu odredbu), (ii) broj arbitara je jedan, (iii) sjedište, ili pravni prostor, arbitraže je Seul u Južnoj Koreji, (iv) u postupku arbitraže koristi se engleski jezik i (v) važeći zakon ugovora je relevantni zakon Republike Koreje. 
(b)U mjeri u kojoj se to zahtijeva lokalnim zakonima da bi arbitraža bila važeća i pravno učinkovita kao sredstvo rješavanja sporova, uključujući i s potrošačem, (I) smatrat će se da upućuje na pravila najvažnijeg arbitražnog tijela („Lokalna pravila arbitraže“) u vašoj zemlji i (III) da upućuje na glavni grad vaše države.
(c)Sporove s nama možete rješavati samo na pojedinačnoj osnovi, a ne kao tužitelj ili u okviru grupne tužbe u podrazumijevanom grupnom ili predstavničkom postupku.

12.PREKID. 
Ovaj ugovor EULA važi dok se ne prekine. Vaša prava prema ovoj Licenci se automatski prekidaju bez obavještenja od kompanije LGE u slučaju da ne poštujete bilo koje odredbe ili uslove iz ovog ugovora EULA. Dodatno, LGE može u svakom trenutku i po vlastitom nahođenju obustaviti ili prekinuti bilo koje usluge koje su povezane s ugovorom EULA. Zadržavamo pravo da u izmijenimo EULA u bilo kom trenutku (uključujući, bez ograničavanja, ograničavanjem ili prekidanjem određenih funkcija koje su povezane s ugovorom EULA). Nakon prekida ovog ugovora EULA, morate sasvim prestati koristiti LG Softver i uređaj. Ovaj ugovor EULA možete prekinuti brisanjem LG Softvera ili njegovog dijela. Međutim, razumijete da određeni LG Softver mora biti trajno instaliran na mobilnom uređaju i da se ne smije brisati. Nećemo imati nikakvu obavezu po osnovu bilo kakve izmjene ugovora EULA ili obustavljanja ili ukidanja vašeg pristupa uslugama koje su povezane s ugovorom EULA ili korištenja tih usluga.

13.VAŽEĆI JEZIK. 
Svi prevodi ovog ugovora EULA rade se za lokalna područja i u slučaju odstupanja verzije na engleskom i verzije na nekom drugom jeziku prednost ima verzija ugovora EULA napisana na engleskom jeziku, u mjeri u kojoj to nije zabranjeno lokalnim propisima u vašem području pravne nadležnosti.

14.KONTROLA IZVOZA. 
Saglasni ste da LG Softver podliježe izvoznim ograničenjima različitih zemalja. Saglasni ste da ćete poštovati sve relevantne međunarodne i državne zakone koji se odnose na LG Softver, uključujući sve važeće zakone i propise o zabrani izvoza.

15.CJELOKUPNOST UGOVORA; MOGUĆNOST PREKIDA; RAZNO. 
Ovaj ugovor EULA predstavlja cjelokupni ugovor između vas i kompanije LGE o LG Softveru i on zamjenjuje sve ranije ili istovremene pismene obavijesti, prijedloge i izjave u pogledu LG Softvera ili bilo koje druge teme pokrivene ovim ugovorom EULA. Ako se neka odredba ovog ugovora EULA proglasi ništavnom, nevažećom, neprovodivom ili protuzakonitom, ostale odredbe ostaju na snazi. Preuzimanje ažuriranja, pristupanje LG Softveru i njegovo korištenje oslanjaju se na vezu za prenos podataka na uređaju. Vi ste odgovorni za plaćanje svih troškova ili izdataka koji nastanu korištenjem veze za prenos podataka na uređaju, uključujući, ali se ne ograničavajući na, troškove prometa podataka i prenosa za koje vam račun ispostavlja neovisni pružalac usluga, kao i troškove rominga nastale prilikom korištenja mobilnog uređaja u inostranstvu.
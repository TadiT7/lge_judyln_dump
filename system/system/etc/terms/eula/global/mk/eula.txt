НИСКА ЕНЕРГИЈА ПРИ КОРИСТЕЊЕ НА BLUETOOTH (BLE)
ОВОЈ УРЕД МОЖЕ ДА ОВОЗМОЖИ BLE. BLE СЕ АКТИВИРА КОГА КОРИСТИТЕ ОДРЕДЕНИ АПЛИКАЦИИ КАКО „Управувач со поврзување“. ПО АКТИВИРАЊЕТО, BLE СЕ ОБИДУВА ДА СЕ ПОВРЗЕ СО ДРУГИ УРЕДИ ЦЕЛО ВРЕМЕ. ВАШЕТО НАЗНАЧЕНО ИМЕ ЗА ТЕЛЕФОНОТ („ИНФОРМАЦИИ ЗА BLUETOOTH“) МОЖЕ ДА СЕ ГЛЕДА НА ДРУГ УРЕД КОЈ САКА ДА СЕ ПОВРЗЕ. ДОКОЛКУ НЕ САКАТЕ ВАШИТЕ ИНФОРМАЦИИ ЗА BLUETOOTH ДА СЕ ПОЈАВУВААТ НА ДРУГИ УРЕДИ, ОГРАНИЧЕТЕ ГО ВАШЕТО КОРИСТЕЊЕ НА ТАКВИТЕ АПЛИКАЦИИ.

Овој Договор за софтверска лиценца за краен корисник („EULA“) е законски договор меѓу Вас (независно дали сте поединец или единствен субјект) и LG Electronics Inc. („LGE“), корпорација регистрирана во Јужна Кореја, со седиште на адреса LG Twin Towers, 128 Yeoui-daero, Yeoungdeungpo-gu, Сеул 07336, Јужна Кореја, за софтвер што е претходно поставен или инсталиран на овој уред, или што може да се преземе од Google Playstore, центарот за ажурирање на LGE и други продавници за апликации што се сопственост на LGE и нејзините подружници, што вклучува компјутерски софтвер и може да вклучува поврзани медиуми, печатени материјали, „онлајн“ или електронска документација во врска со Вашето користење на овој уред („LG Софтвер“). 

На овој уред му е потребно користење на LG софтвер за негово нормално функционирање. СО КОРИСТЕЊЕТО НА УРЕДОТ ИЛИ LG СОФТВЕРОТ, ГИ ПРИФАЌАТЕ УСЛОВИТЕ ОД ОВОЈ EULA. АКО НЕ ГИ ПРИФАТИТЕ ОВИЕ УСЛОВИ, НЕМОЈТЕ ДА ГО КОРИСТИТЕ LG СОФТВЕРОТ. Одредени апликации и услуги кои ги овозможува LGE можно е да бидат вклучени или да можат да се преземат на овој уред. За многу од нив е потребна ваша согласност на нивните одделни услови на користење и политики на приватност, а вашите права и обврски во однос на вашето користење на таквите апликации и услуги ќе бидат истакнати во тие одредби и услови и политики на приватност. Понатаму, од вас можеби ќе се бара да станете член на LG услугите („LG сметка“) за да користите некои од апликациите и услугите овозможени од LGE. Свесни сте и се согласувате дека вашето користење на таквите апликации и услуги ќе биде подложно на соодветните одредби и услови и политики на приватност.

1.ЗАДРЖУВАЊЕ НА ПРАВА И СОПСТВЕНОСТ.
LGE ги задржува сите права кои не ви се јасно одобрени во овој EULA. LG софтверот е заштитен со авторски права и со други закони и договори за интелектуална сопственост. LGE или неговите филијали и даватели на лиценци ги поседуваат правата, авторските права и другите права за интелектуална сопственост за LG софтверот. LG софтверот е лиценциран, не се продава.

2.ДОЗВОЛА ЗА ЛИЦЕНЦА. 
LGE ви ги овозможува следните права кои се подложни на ваша согласност со сите одредби и услови од овој EULA: Можете да користите, да пристапувате и да направите една копија од LG софтверот однапред вчитан, инсталиран или преземен на овој уред, исклучиво до потребниот степен за користење на вашиот уред.
Некои компоненти од LG софтверот се овозможени во согласност со одредбите за лиценцата за отворен код. Во такви случаи, одредбите за лиценцата за отворен код може да добијат предност пред некои одредби од овој EULA. Можете да ги прегледате деталните информации во врска со отворениот код за лиценца во делот Законски информации, во менито за ‘Поставки – Систем’ на Вашиот уред.

3.ОГРАНИЧУВАЊА НА ПРАВАТА НА КРАЈНИОТ КОРИСНИК. 
Не смеете да копирате, вршите обратно проектирање, декомпајлирате, расклопувате, или на кој било начин да се обидувате да го откриете изворниот код или алгоритмите на LG софтверот (освен и само до степен до кој таквата активност е јасно дозволена со применлив закон без оглед на ова ограничување), или да менувате или да оневозможувате какви било функции на LG софтверот, ниту пак да создавате изведени работи базирани на LG софтверот. Не смеете да изнајмувате, позајмувате, отстапувате, да давате подлиценца или да нудите комерцијални хостинг услуги со LG софтверот. 

4.НАДГРАДБИ. 
Овој EULA се однесува на ажурирањата, надополнувањата и дополнителните компоненти (доколку ги има) на LG софтверот кои LGE може да ви ги понуди или овозможи по датумот на кој ќе го купите вашиот уред, освен ако не овозможиме други услови со таквата надградба. За да користите LG софтвер кој е идентификуван како надградба, мора прво да бидете лиценцирани за LG софтверот идентификуван од LGE како погоден за надградба. По надградбата, нема да можете повеќе да го користите LG софтверот кој ја формирал основата за вашата можност за надградба. Надградбата на LG софтверот може да додаде нови функции, а во одредени случаи може и да ги избрише постоечките функции.
ОБРНЕТЕ ВНИМАНИЕ LG ELECTRONICS INC. НЕ ПРИФАЌА НИКАКВА ОДГОВОРНОСТ ЗА АЖУРИРАЊАТА КОГА ГРЕШКАТА БИЛА ПРЕДИЗВИКАНА ОД ВАС (НЕ ПР. ПРЕКУ НЕСЛЕДЕЊЕ НА НАШИТЕ УПАТСТВА ЗА АЖУРИРАЊЕ) ИЛИ ДОКОЛКУ LG ELECTRONICS IN.C БИЛ НЕБРЕЖЕН. Во некои ограничени случаи, ажурирањата на софтверот ќе се понудат само преку вашиот мрежен оператор; а таквите ажурирања на софтверот ќе бидат под надлежност на деловниот однос со вашиот мрежен оператор.

5.ПРЕНОС НА СОФТВЕР.
Ако ги пренесувате овие права од EULA на LG софтверот овозможен овде на која било трета страна во врска со продажба или пренос на уредот со придружен LG софтвер, преносот мора да го содржи целиот LG софтвер (вклучувајќи ги сите компоненти, медиумските содржини и испечатените материјали, надградбите, како и овој EULA). Преносот можно е да не биде индиректен пренос, како консигнација. Пред преносот, крајниот корисник кој го добива LG софтверот мора да се согласи на сите услови од EULA.

6.ОПШТИ УСЛОВИ ЗА ГАРАНЦИЈА. 
ПРИФАЌАТЕ ДЕКА LG СОФТВЕРОТ НЕ СЕ РАЗВИВА ЗА ДА ГИ ЗАДОВОЛИ ВАШИТЕ ЛИЧНИ ПОТРЕБИ. LGE НЕ ГАРАНТИРА НИТУ ПАК ВРЗШИ ЗАСТАПУВАЊА ВО ВРСКА СО ДОСТАПНОСТА, КОРИСТЕЊЕТО, НАВРЕМЕНОСТА, БЕЗБЕДНОСТА, ВАЛИДНОСТА, ПРЕЦИЗНОСТА, НИТУ ПАК СИГУРНОСТА НА, ИЛИ РЕЗУЛТАТИТЕ ОД КОРИСТЕЊЕТО НА, ВО КОЈ БИЛО ПОГЛЕД, LG СОФТВЕРОТ И СИТЕ СОДРЖИНИ КОИ СЕ СОДРЖАТ ВО НЕГО. СЕКОЈ ОДНАПРЕД ВЧИТАН МАТЕРИЈАЛ, ПРЕЗЕМЕН ИЛИ НА КОЈ БИЛО ДРУГ НАЧИН ДОБИЕН ПРЕКУ КОРИСТЕЊЕТО НА LG СОФТВЕРОТ СЕ ВРШИ ПО ВАША ПРОЦЕНКА И РИЗИК И ЕДИНСТВЕНО ВИЕ СТЕ ОДГОВОРНИ ЗА КАКВО БИЛО ОШТЕТУВАЊЕ НА ВАШИОТ УРЕД ИЛИ ГУБЕЊЕ НА ПОДАТОЦИ КАКО РЕЗУЛТАТ НА ПРЕЗЕМАЊЕТО НА ТАКВИТЕ МАТЕРИЈАЛИ, ИЛИ КОРИСТЕЊЕТО НА LG СОФТВЕРОТ. ОСВЕН АКО НЕ Е ПОСЕБНО ИСТАКНАТО ВО ПИСМЕНА ОГРАНИЧЕНА ГАРАНЦИЈА ЗАЕДНО СО ВАШИОТ УРЕД, СОФТВЕРОТ ОВОЗМОЖЕН ОД LGE СО ОВОЈ МОБИЛЕН УРЕД (БЕЗ РАЗЛИКА ДАЛИ Е ОДНАПРЕД ВЧИТАН НА МОБИЛНИОТ УРЕД, ПРЕЗЕМЕН ИЛИ НА КОЈ БИЛО ДРУГ НАЧИН ДОБИЕН) СЕ НУДИ „ТАКОВ КАКОВ ШТО Е“ И „КАКОВ ШТО Е ДОСТАПЕН“, БЕЗ НИКАКВИ ГАРАНЦИИ, БИЛО ЈАСНИ ИЛИ ИМПЛИЦИТНИ. ДО НАЈВИСОКИОТ МОЖЕН СТЕПЕН ВО СОГЛАСНОСТ СО ВАЖЕЧКИОТ ЗАКОН, LGE СЕ ОГРАДУВА ОД СИТЕ ГАРАНЦИИ, ЈАСНИ ИЛИ ИМПЛИЦИТНИ, ВКЛУЧУВАЈЌИ, НО НЕ ОГРАНИЧУВАЈЌИ СЕ НА, ИМПЛИЦИТНИ ГАРАНЦИИ ЗА ТРГУВАЊЕ, ПОГОДНОСТ ЗА ОДРЕДЕНА НАМЕНА, НЕПРЕКРШУВАЊЕ НА ПРАВАТА ИЛИ ДРУГИ ПРЕКРШУВАЊА НА ПРАВАТА. ОДРЕДЕНИ СУДСКИ СИСТЕМИ НЕ ДОЗВОЛУВААТ ИСКЛУЧОЦИ ИЛИ ОГРАНИЧУВАЊА ЗА ТОА КОЛКУ ДОЛГО ТРАЕ ИМПЛИЦИТНА ГАРАНЦИЈА, ТАКА ШТО ГОРЕНАВЕДЕНИТЕ ОГРАНИЧУВАЊА ИЛИ ИСКЛУЧОЦИ МОЖНО Е ДА НЕ ВАЖАТ. НИЕДЕН СОВЕТ ИЛИ ИНФОРМАЦИЈА, БЕЗ РАЗЛИКА ДАЛИ Е УСНО ИЛИ ПИСМЕНО, КОИ СТЕ ГИ ДОБИЛЕ ОД LGE, НЕМА ДА СЕ СМЕТААТ КАКО МЕНУВАЊЕ НА ОВА ОГРАДУВАЊЕ ОД ГАРАНЦИЈАТА, НИТУ ПАК СОЗДАВААТ КАКВА БИЛО ГАРАНЦИЈА.

7.ПРИСТАП И ДОСТАПНОСТ; ВОЗРАСНИ ОГРАНИЧУВАЊА. 
Можно е LG да има потреба да прекине или да запре одредени услуги достапни преку LG софтверот или да го забрани или ограничи вашето користење целосно или на дел од LG софтверот за којшто сметаме дека е неопходно од технички, операциски, безбедносни, правни или регулаторни причини. Достапноста на услугите поврзани со LG софтверот може да зависи од перформансите на вашиот обезбедувач на телекомуникациски услуги на кои LGE не може да влијае. Вие сте одговорни за сите работи кои се потребни за да имате пристап до LG софтверот. LGE не прифаќа никаква одговорност за каква било загуба или оштетување кое може да го предизвикаат надворешните фактори кон вас.
Згора на тоа, на одредени функции на LG софтверот може да им биде потребен пристап на вашиот уред до интернет и може да подлежат на ограничувања наложени од вашата мрежа или обезбедувач на интернет услуги. Прифаќате дека пристапот на интернет преку вашата мобилна мрежа може да резултира со дополнителни трошоци во зависност од тарифниот план, а вашето користење на одредени функции на LG софтверот може да биде под влијание на соодветноста и перформансите на хардверот на вашиот уред или на податочниот пристап.
Мора да имате најмалку 14 (четиринаесет) години за да го користите или да добиете пристап до LG софтверот. Ако имате најмалку 14 (четиринаесет) години, но помалку од 18 (осумнаесет), мора да имате дозвола од родител или старател за да го користите LG софтверот и да го прифатите овој EULA.

8.СОГЛАСНОСТ ЗА КОРИСТЕЊЕ НА ИНФОРМАЦИИ ЗА УРЕД И МРЕЖА. 
По активацијата на уредот, информациите за вашиот уред и мрежа како што се името на моделот, MCC или MNC се испраќаат автоматски кон нас. Овие информации ни овозможуваат подобро да ги исполниме барањата во вашата земја, да понудиме соодветни ажурирања за софтверот, да ги поддржиме дејствата на грижата за корисници или кои било други услуги за поддршка на производ кои ви се потребни. На пример, може да ги искористиме горенаведените информации за да идентификуваме дали вашата земја има потреба од дополнителен центар за грижа на корисници. Преносот на информации за уредот и мрежата бара вашиот уред да има пристап до интернет и може да подлежи на ограничувања наложени од вашата мрежа или обезбедувач на интернет услуги.  Прифаќате дека пристапот на интернет преку вашата мобилна мрежа може да доведе до дополнителни трошоци во зависност од вашиот тарифен план. Згора на тоа, ние можеме директно да ги искористиме, или пак да ги пренесеме овие информации до нашите подружници, со цел да ги подобриме нашите производи, услуги или технологии кои ви ги овозможуваме вам. Одвреме навреме, информациите може да се пренесат преку меѓународните граници и надвор од вашата земја. Вашите информации во секое време ќе бидат третирани во согласност со Политиката на приватност на LG која можете да ја погледнете на: [Поставки – Систем – За телефонот – Правни информации – Правни документи за LG Софтвер – Политика за приватност].

9.АПЛИКАЦИИ И СОДРЖИНИ ОД ТРЕТИ ДАВАТЕЛИ НА УСЛУГИ. 
Уредот и LG софтверот нудат пристап до апликации и поврзување со други услуги во сопственост и управувани од трети страни.
Кои било апликации од трети даватели на услуги, интерфејси на апликации, дигитални сертификати, услуги и содржини до кои ќе пристапите преку уредот и LG Софтвер Ви се достапни преку овие трети даватели на услуги и се надвор од доменот на овој Договор за софтверска лиценца за краен корисник („EULA“). Вашите трансакции со кој било трет давател на услуги се целосно помеѓу Вас и давателот на услуга и може да подлежат на личните услови и одредби и политика за приватност на тој давател. Ве поттикнуваме да ги прочитате овие документи и покрај тоа што не сме одговорни за нивната содржина.
Не прифаќаме никаква одговорност за апликации, интерфејси на апликациите, дигитални сертификати, услуги или содржини обезбедени од трети даватели на услуги и LGE СЕ ОДРЕКУВА ОД КАКВА БИЛО ОДГОВОРНОСТ ЗА ОТКРИВАЊЕ НА ИНФОРМАЦИИ ИЛИ КОИ БИЛО ДРУГИ ПРАКТИКИ НА КОЈ БИЛО ДРУГ ТРЕТ ДАВАТЕЛ НА УСЛУГИ.

10.ОГРАНИЧУВАЊЕ НА ОДГОВОРНОСТ. 
LGE НЕМА ДА БИДЕ ОДГОВОРЕН ЗА КАКВО БИЛО ОШТЕТУВАЊЕ КОЕ ПРОИЗЛЕГУВА ОД ИЛИ СЕ ОДНЕСУВА НА КОРИСТЕЊЕТО ИЛИ НЕМОЖНОСТА ДА СЕ КОРИСТИ LG СОФТВЕРОТ КАКО И АПЛИКАЦИИТЕ ОД ТРЕТИ СТРАНИ, НИВНИТЕ СОДРЖИНИ ИЛИ ВРСКИ, ВКЛУЧУВАЈЌИ НО НЕ ОГРАНИЧУВАЈЌИ СЕ НА ОШТЕТУВАЊЕ ПРЕДИЗВИКАНО ИЛИ ПОВРЗАНО СО ГРЕШКИ, ПРОПУСТИ, ПРЕКИНИ, ДЕФЕКТИ, ОДЛОЖУВАЊЕ НА ОПЕРАЦИЈАТА ИЛИ ПРЕНОСОТ, ВИРУС, ПРЕКИН НА ЛИНИЈАТА, И СЕКАКВИ ДРУГИ ДИРЕКТНИ, ИНДИРЕКТНИ, ПОСЕБНИ, СЛУЧАЈНИ, НАМЕРНИ ИЛИ ПОСЛЕДИЧНИ ОШТЕТУВАЊА ДУРИ И АКО LGE ЗНАЕ ЗА МОЖНОСТА ОД ТАКВИ ОШТЕТУВАЊА. ОДРЕДЕНИ СУДСКИ СИСТЕМИ НЕ ДОЗВОЛУВААТ ИСКЛУЧОЦИ ИЛИ ОГРАНИЧУВАЊА НА СЛУЧАЈНИ ИЛИ ПОСЛЕДИЧНИ ОШТЕТУВАЊА, ТАКА ШТО ГОРЕНАВЕДЕНИТЕ ОГРАНИЧУВАЊА ИЛИ ИСКЛУЧОЦИ МОЖЕ ДА НЕ СЕ ОДНЕСУВААТ НА ВАС. БЕЗ ОГЛЕД НА ГОРЕСПОМЕНАТОТО, ЦЕЛОСНАТА ОДГОВОРНОСТ НА LGE КОН ВАС ЗА СИТЕ ЗАГУБИ, ОШТЕТУВАЊА И ПРИЧИНИ ЗА ПОСТАПКА, ВКЛУЧУВАЈЌИ НО НЕ ОГРАНИЧУВАЈЌИ СЕ НА ОНИЕ БАЗИРАНИ НА ДОГОВОР, НЕИЗВРШУВАЊЕ НА ОБВРСКИ ИЛИ ДРУГО, КОИ ПРОИЗЛЕГУВААТ ОД ВАШЕТО КОРИСТЕЊЕ НА ОВОЈ УРЕД, LG СОФТВЕРОТ И АПЛИКАЦИИ ОД ТРЕТИ СТРАНИ, НЕ ИЗНЕСУВА ПОВЕЌЕ ОД СТО АМЕРИКАНСКИ ДОЛАРИ ($100). ГОРЕСПОМЕНАТИТЕ ОГРАНИЧУВАЊА, ИСКЛУЧОЦИ И ОПШТИ УСЛОВИ КОИ СЕ СОДРЖАТ ВО ДЕЛОВИТЕ 6, 9 И 10 ВАЖАТ ДО НАЈВИСОКИОТ МОЖЕН СТЕПЕН ДОЗВОЛЕН ОД ВАЖЕЧКИОТ ЗАКОН, ДУРИ И АКО НЕКОЕ СРЕДСТВО НЕ ЈА ИСПОЛНУВА СВОЈАТА ОСНОВНА НАМЕНА.

11.МЕРОДАВНО ПРАВО; РЕШАВАЊЕ НА СПОРОВИ (НЕ ВАЖИ ЗА ЖИТЕЛИ НА САД).
(a)Освен до степен дозволен од локален закон, каков било спор кој произлегува од или е во врска со овој EULA, вклучувајќи какви било прашања во врска со неговото постоење, валидност или раскин, ќе биде: (i) пренасочено и конечно решено со арбитража под Правилата на кореанскиот борд за комерцијална арбитража (на чии правила се смета дека се повикува оваа клаузула), (ii) каде што бројот на арбитри е еден, (iii) седиштето, или правното место за арбитража ќе биде Сеул, Јужна Кореја, (iv) јазикот кој ќе се користи во правните постапки ќе биде англиски и (v) законот кој го уредува договорот ќе биде материјалното право на Република Кореја. 
(b)До степен пропишан од локалниот закон со цел арбитражата да биде важечка и правосилна како средство за решавање на споровите, вклучувајќи и против потрошувачите, (i) ќе се смета дека се однесува на правилата на најугледното тело за арбитража („Локални правила за арбитража“) во Вашата земја и (iii) ќе се смета дека се однесува на главниот град на Вашата земја.
(c)Со нас можете да решавате спорови само на поединечна основа, а не како тужител или член на такви одбори при правни постапки.

12.РАСКИН НА ДОГОВОРОТ. 
Овој EULA важи сѐ додека не се раскине договорот. Вашите права од оваа лиценца автоматски се укинуваат без известување од LGE ако не се придржувате кон некоја од одредбите и условите од овој EULA. Дополнително, LGE, по сопствена дискреција може да ги откаже или укине услугите поврзани со EULA во секое време. Ние, исто така, го задржуваме правото да го менуваме EULA во секое време (вклучувајќи, без ограничување, ограничување или прекин на одредени функции поврзани со EULA). По прекинот на важност на овој EULA, мора да престанете со секаква употреба на LG софтверот и уредот. Можете да ја прекинете важноста на овој EULA со целосно или делумно бришење на LG софтверот. Сепак, свесни сте дека некои LG софтвери се трајно инсталирани на вашиот мобилен уред и не треба да се бришат. Ние немаме никаква одговорност за какви било промени на EULA или каква било забрана или укинување на вашиот пристап до или користењето на услугите поврзани со EULA.

13.ВАЖЕЧКИ ЈАЗИК. 
Секој превод на овој EULA се врши за локални потреби и во случај на несовпаѓање меѓу англиската и која било не-англиска верзија важи англиската верзија на овој EULA, до степен кој не е забранет од локалниот закон во вашиот судски систем.

14.КОНТРОЛА НА ИЗВОЗОТ. 
Прифаќате дека LG софтверот подлежи на ограничувањата за извоз во различни земји. Се согласувате дека ќе се придржувате до сите важечки меѓународни и национални закони кои се однесуваат на LG софтверот, вклучувајќи ги сите важечки закони и регулативи за ограничувања на извозот.

15.ЦЕЛ ДОГОВОР; РАЗДЕЛИВОСТ; РАЗНО. 
Овој EULA го претставува целосниот договор помеѓу вас и LGE во врска со LG софтверот и ја заменува сета претходна или истовремена усмена или писмена комуникација, предлози и застапувања во однос на LG софтверот или кој било друг предмет опфатен со овој EULA. Ако некоја одредба од овој EULA се смета за неважечка, невалидна, неспроведлива или нелегална, другите одредби продолжуваат да важат во полна сила и ефект. Преземањето на ажурирања, пристапот и користењето на LG софтверот зависи од поврзувањето со податоци на вашиот уред. Вие сте одговорни за плаќањето на какви било трошоци или расходи кои произлегуваат од користењето на податочната врска на вашиот уред, вклучувајќи но не ограничувајќи се на користењето на податоци и трошоци за пренос фактурирани од страна на вашиот обезбедувач на услуги како трета страна и трошоци за роаминг настанати при користење на вашиот мобилен уред во странство.
BLUETOOTH LOW ENERGY‏ (BLE)
امکان فعال کردن BLE در این دستگاه وجود دارد. BLE هنگام استفاده از برنامه‌های خاص مانند "مدیر اتصال" فعال می‌شود. BLE پس از فعال‌سازی، همیشه سعی در اتصال به دستگاه‌های دیگر دارد. هنگام تلاش برای اتصال، می‌توانید نام تلفن خود ("اطلاعات بلوتوث") را در دستگاه دیگر مشاهده کنید. اگر نمی‌خواهید اطلاعات بلوتوث شما در دستگاه‌های دیگر نشان داده شود، لطفاً استفاده از چنین برنامه‌هایی را ممنوع کنید.

این قرارداد مجوز نهایی کاربر (که از این پس با عنوان "EULA" خوانده می‌شود) به عنوان یک توافقنامه قانونی بین شما (شخص حقیقی و یا حقوقی) از یک طرف، و شرکت LG Electronics Inc.‎ (که از این پس با عنوان "LGE" خوانده می‌شود) تلقی خواهد شد، شرکتی که در کشور کره جنوبی به ثبت رسیده و دفتر مرکزی آن در آدرس کره جنوبی، سئول، 07336،Yeoui-daero،‏ Yeoungdeungpo-gu، شماره 128، برج‌های دوقلوی LG قرار دارد. موضوع این توافقنامه، نرم‌افزاری است که از قبل در دستگاه بارگیری یا نصب شده است، یا قابل دانلود از فروشگاه برنامه گوگل (Google Playstore)، مرکز به‌روزرسانی LGE و سایر فروشگاه‌های برنامه تحت مالکیت LGE و شرکت‌های وابسته آن است که شامل نرم‌افزارهای رایانه‌ای و فایل‌های رسانه‌ای وابسته، اسناد چاپ شده، و مدارک الکترونیکی و "آنلاین" مرتبط با استفاده شما از این دستگاه می‌شود (که از این پس با عنوان "نرم‌افزار LG" خوانده می‌شود). 

این دستگاه برای عملکرد معمولی خود، نیاز به استفاده از نرم‌افزار LG دارد. شما با استفاده از دستگاه یا نرم‌افزار LG، موافقت خود را با این قرارداد مجوز نهایی کاربر اعلام می‌کنید. در صورت عدم قبول این شرایط، لطفا از استفاده از نرم‌افزار LG خودداری کنید. ممکن است برخی از برنامه‌ها و خدمات ارائه شده توسط LGE، همراه دستگاه بوده و یا در دستگاه قابل بارگیری باشند. بسیاری از آنها ممکن است برای استفاده از برنامه‌ها و خدمات به موافقت شما با شرایط استفاده و سیاست‌های حریم خصوصی جداگانه و حقوق و قوانین شما در خصوص استفاده از چنین برنامه‌ها و خدماتی در شرایط و ضوابط و سیاست‌های حفظ حریم خصوصی نیاز داشته باشند. ممکن است لازم باشد برای استفاده از برنامه و خدمات ارائه شده توسط LGE، برای عضویت در خدمات LG ثبت نام کنید ("حساب LG"). شما می‌پذیرید که استفاده از این برنامه‌ها و خدمات، مشمول شرایط و ضوابط و همچنین سیاست‌های حفظ حریم خصوصی مربوطه خواهد بود.

1.تحفیظ حقوق و مالکیت.
LGE تمام حقوقی که در این EULA به طور مشخص به شما اعطا نشده را برای خود محفوظ می‌دارد. نرم‌افزار LG تحت حمایت قوانین حق کپی و سایر قوانین و تعهدنامه‌های مربوط به مالکیت فکری می‌باشد. مالکیت، حق کپی، و سایر حقوق مالکیت فکری نرم‌افزار LG، به LGE، شرکت‌های وابسته و صاحبان امتیاز آن تعلق دارد. نرم‌افزار LG قابل فروش نیست و فقط قابل استفاده به صورت اعطای مجوز خواهد بود.

2.اعطای مجوز. 
LGE، حقوق زیر را درصورت موافقت شما با تمامی شرایط و ضوابط مندرج در این EULA به شما اعطاء می‌کند: می‌توانید به یک نسخه از نرم‌افزار LG دسترسی داشته و آن را اجرا کنید و تا حدی که برای کار با دستگاه نیاز دارید مورد استفاده قرار دهید. این نسخه ممکن است از قبل در دستگاه قرار داده شده، روی آن نصب گردیده و یا بارگیری شده باشد.
برخی اجزای نرم افزار LG بر اساس ضوابط مجوز منبع آزاد ارائه می شوند. در چنین شرایطی، ضوابط مجوز منبع آزاد بر شرایط این EULA غالب خواهد بود. می‌توانید اطلاعات کامل مربوط به مجوز منبع آزاد را در بخش اطلاعات حقوقی در منوی 'تنظیمات – سیستم' دستگاهتان مشاهده کنید.

3.محدودیت حقوق کاربر نهایی. 
شما اجازه کپی، انجام مهندسی معکوس، تجزیه، تحلیل و هرگونه عمل دیگر به منظور کشف کد منبع و الگوریتم نرم‌افزار LG (به غیر از مواردی که به صراحت در قانون به آنها اشاره شده و مشمول این محدودیت‌ها نمی‌شود) و یا تغییر و غیرفعال‌سازی هر یک از امکانات نرم‌افزار LG و یا خلق آثار برگرفته شده بر اساس نرم‌افزار LG را ندارید. شما مجاز به اجاره، کرایه، اعطای مجوز یا ارائه خدمات میزبانی و تجاری با استفاده از نرم‌افزار LG نمی‌باشید. 

4.ارتقاء. 
این EULA شامل به‌روزرسانی‌ها و عناصر مکمل و اضافه (در صورت وجود) نرم‌افزار LG نیز می‌باشد که ممکن است بعد از تاریخ دریافت دستگاه توسط LGE به شما عرضه و یا در اختیارتان قرار بگیرد، مگر آنکه شرایط دیگری در خصوص هر ارتقاء در اختیارتان قرار داده شود. شما برای استفاده از نرم‌افزار LG که به عنوان ارتقاء شناخته می‌شوند باید ابتدا اجازه استفاده از نرم‌افزار LG به تشخیص LGE را داشته و همچنین واجد شرایط ارتقاء باشید. پس از ارتقا، اجازه ندارید از نرم‌افزار LG قبلی که شما را واجد شرایط ارتقاء کرده بود استفاده کنید. ارتقای نرم‌افزار LG در برخی موارد ممکن است لطفاً توجه داشته باشید که LG ELECTRONICS INC.‎ هیچ تعهد یا مسؤولیتی را در قبال به‌روزرسانی‌ها وقتی که خطا از جانب شما باشد (مثلاً از دستورالعمل‌های به‌روزرسانی ما پیروی نکنید) یا اگر LG ELECTRONICS INC.‎ نظارت لازم را نداشته باشد، نمی‌پذیرد. در موارد معدودی به‌روزرسانی نرم‌افزار تنها از جانب ارائه‌کننده شبکه پیشنهاد می‌شود و این نوع به‌روزرسانی نرم‌افزار تحت کنترل رابطه قراردادی‌تان با ارائه‌کننده شبکه خواهد بود.

5.انتقال نرم‌افزار.
چنانچه قصد دارید حقوق ذکر شده در خصوص نرم‌افزار LG که در این EULA عنوان شده را در هنگام فروش و یا انتقال دستگاه به همراه نرم‌افزار LG به اشخاص ثالث انتقال دهید، موظف هستید کل نرم‌افزار LG (شامل تمام اجزاء، فایل‌های رسانه‌ای و مدارک چاپ شده، ارتقا و این EULA) را به شخص دریافت کننده تحویل دهید. انتقال نباید به صورت غیر مستقیم و به صورت ارسالی باشد. کاربر دریافت کننده نرم‌افزار LG، قبل از انتقال آن باید با تمامی موارد ذکر شده در EULA موافقت کند.

6.سلب مسئولیت در خصوص ضمانت. 
شما اعلام می‌دارید که نرم‌افزار‌ LG با توجه به نیاز(های) شخصی شما تولید نشده است. LGE موظف به تضمین و ارائه و پذیرش موجودیت، استفاده، مناسبت، امنیت، اعتبار، دقت و یا قابلیت اطمینان نتایج استفاده از نرم‌افزار LG و سایر محتوای ذکر شده در اینجا نیست. مسئولیت همه مواردی که از طریق استفاده از نرم‌افزار‌ LG از پیش بارگیری شده، دانلود شده و یا به هر طریق دیگری به دست آمده باشد بر عهده خود شما بوده و شما شخصا مسئولیت هرگونه آسیب به دستگاه و یا از دست رفتن داده‌ها در نتیجهٔ بارگیری موارد و یا استفاده از نرم‌افزار‌ LG خواهید بود. مگر آنکه به صورت یک اظهاریه کتبی در ضمانت‌نامه همراه با دستگاه ذکر شده باشد، کل نرم‌افزار ارائه شده توسط LGE با این دستگاه تلفن همراه (از قبل بارگیری شده در دستگاه، دانلود شده یا به صورت دیگری دریافت شده باشد) "همانگونه که هست" ارائه شده و با توجه به "دسترسی کنونی" آن می‌باشد و شامل هیچگونه ضمانتی نخواهد بود. LGE با در نظر گرفتن تمامی قوانین مشمول، حق هرگونه ضمانتی ذکر شده و یا ضمنی را بدون تخطی ازحقوق از خود سلب کرده که شامل ضمانت تصور شده در خصوص قابلیت عرضه و مناسبت برای مقاصد خاص بوده و البته به آنها محدود نخواهد بود. برخی از حوزه‌ها، اجازه اعمال استثنا و یا محدودیت بر مدت ضمانت ضمنی را نمی‌دهند، بنابراین ممکن است موارد استثنا و محدودیت‌های ذکر شده در بالا قابل اعمال نباشند. هیچ نظر یا اطلاعاتی که به صورت شفاهی یا کتبی در خصوص LGE توسط شما کسب شده باشد منجر به تغییر این سلب مسئولیت ضمانت و یا ایجاد هرگونه ضمانتی نخواهد شد.

7.دستیابی و قابلیت دسترسی؛ محدودیت سنی. 
ممکن است LG در ارائه خدمات موجود از طریق نرم‌افزار LG ایجاد وقفه کرده و یا آنها را کلا متوقف کند و امکان استفاده شما از تمام یا بخشی از نرم‌افزار LG را به دلایل فنی، عملیاتی، امنیتی، قانونی یا تنظیمی محدود کرده و یا به حالت تعلیق درآورد. در دسترس بودن سرویس‌های مربوط به بخشی از نرم‌افزار LG بستگی به شرکت مخابرات ثالث مربوطه بوده و LGE نقشی در آن ندارد. مسئولیت اندیشیدن تمهیدات لازم برای دسترسی به نرم‌افزار LG بر عهده خود شماست. LGE هیچگونه مسئولیتی در قبال از دست رفتن داده ها یا آسیبی که چنین عوامل خارجی ممکن است برای شما ایجاد کنند نمی‌پذیرد.
علاوه بر این، برای استفاده از برخی از ویژگی‌های نرم‌افزار LG ممکن است به اتصال اینترنت نیاز باشد و شبکه و ارائه دهنده خدمات اینترنتی در آن محدودیت ایجاد کنند. شما تأیید می‌کنید که دسترسی به اینترنت از طریق شبکه تلفن همراه ممکن است بسته به قرارداد پرداخت شما و استفاده از برخی ویژگی‌های نرم‌افزار LG، تناسب و عملکرد سخت‌افزار دستگاه یا دسترسی به داده‌ها مشمول هزینه‌های اضافی شود.
شما برای دسترسی به نرم‌افزار LG باید حداقل 14 (چهارده) سال داشته باشید. ‏چنانچه حداقل 14 (چهارده) سال دارید، ولی هنوز به سن 18 (هیجده) سالگی یا سن قانونی برای استفاده از نرم‌افزار LG و قبول این EULA، باید از والدین یا قیم قانونی خود اجازه کسب کنید.‏

8.رضایت برای استفاده از دستگاه و اطلاعات شبکه. 
‏پس از فعال‌سازی دستگاه، اطلاعات دستگاه و شبکه از جمله نام مدل، MCC یا MNC به طور خودکار برای ما ارسال می‌شود.‏ این اطلاعات به ما کمک می‌کند بتوانیم بهتر نیازهای شما را برآورده سازیم، نسخه‌های به‌روز مناسب برای نرم‌افزار ارائه دهیم، عملکردهای پشتیبانی از مشتری که برای شما مهم هستند را در اختیارتان قرار دهیم. برای مثال می‌توانیم از اطلاعات بالا برای شناسایی این که آیا کشور شما به مرکز دیگری برای پشتیبانی از مشتری نیاز دارد یا خیر استفاده نماییم. برای این انتقال اطلاعات شبکه و دستگاه به اتصال اینترنت نیاز است و ممکن است شبکه و ارائه دهنده خدمات اینترنتی در آن محدودیت ایجاد کنند.  شما تأیید می‌کنید که دسترسی به اینترنت از طریق شبکه تلفن همراه ممکن است بسته به قرارداد پرداخت شما مشمول هزینه‌های اضافی شود. علاوه بر این، ممکن است برای بهبود وضعیت محصولات یا خدمات یا فناوری‌های ارائه شده به شما، مستقیما از این اطلاعات استفاده کنیم یا به شرکت‌های خود انتقال دهیم. گهگاهی ممکن است اطلاعات در مرزهای بین‌المللی و خارج از کشور شما انتقال یابد. ‏همواره با اطلاعات شما مطابق با سیاست حفظ حریم خصوصی LG رفتار خواهد شد، که می‌توانید آن را در اینجا مشاهده کنید: [تنظیمات – سیستم  - درباره تلفن - اطلاعات قانونی- اسناد حقوقی نرم افزار LG - خط مشی رازداری].‏

9.برنامه‌ها و محتوای شخص ثالث. 
این دستگاه و نرم‌افزار LG، امکان دسترسی به برنامه‌ها و سایر خدماتی که توسط اشخاص ثالث اداره و ارائه می‌شوند را فراهم کرده است.
‏ هرگونه برنامه، واسط‌های برنامه، گواهینامه‌های دیجیتال، خدمات و محتوای مربوط به اشخاص ثالث که از طریق این دستگاه و نرم‌افزار LG به آنها دسترسی پیدا می‌کنید، از طریق اشخاص ثالث مربوطه ارائه شده و مشمول EULA موجود نخواهند بود. تعامل شما با تامین کنندگان ثالث، منحصرا مربوط به شما و تامین کننده است و ممکن است مشمول شرایط و ضوابط و سیاست حفظ حریم خصوصی مخصوص آنها باشد. پیشنهاد می‌شود حتما این اسناد را مطالعه کنید. البته ما هیچگونه مسئولیتی در قبال آنها نداریم.
ما هیچگونه مسئولیتی در خصوص برنامه‌ها، واسط‌های برنامه، گواهینامه‌های دیجیتال، خدمات و محتوای ارائه شده توسط اشخاص ثالث نخواهیم داشت و LGE هیچگونه مسئولیتی در قبال ارائه اطلاعات و سایر اعمال اشخاص ثالث نخواهد داشت.

10.محدودیت تعهد. 
LGE هیچ گونه مسئولیتی در خصوص آسیب‌های ناشی از استفاده یا عدم استفاده از نرم‌افزار LG و هرگونه برنامه ارائه شده توسط اشخاص ثالث، محتوا و لینک‌های آنها، از جمله آسیب‌های ایجاد شده در نتیجه اشکالات، کوتاهی، وقفه، نقص، تاخیر در عملکرد و انتقال، ویروس، نقص در خط تلفن و هرگونه آسیب مستقیم، غیرمستقیم، خاص، فرعی، نمونه یا خساراتی که در نتیجه موارد دیگر رخ بدهد نخواهد داشت، حتی درصورتیکه LGE در خصوص احتمال رویداد چنین خسارت‌هایی از قبل اطلاع داشته باشد. در برخی از حوزه‌ها، امکان ایجاد استثنا و محدودیت در قبال خسارات فرعی یا خساراتی که در نتیجه خسارت‌های دیگر باشد وجود ندارد، به همین خاطر محدودیت‌ها و موارد استثنای فوق ممکن است در مورد شما صدق نکند. علی رغم مطالب ذکر شده، جمع مسئولیت LGE در قبال شما با احتساب تمامی خسارات، آسیب‌ها، و عوامل موثر، شامل مواردی که در قرارداد ذکر شده، چه شبه جرم باشد و چه نباشد، ناشی از استفاده شما از دستگاه، نرم‌افزار LG و سایر برنامه‌های ثالث، بیشتر از صد دلار (100 دلار) نخواهد بود. محدودیت‌های موجود، استثنائات و سلب مسئولیت‌ها از جمله بخش‌های 6، 9 و 10 به میزانی که قانون اجرایی مجاز بداند اجرا می‌شوند مگر آنکه اصلاحات در اهداف مهم ناموفق باشند.

11.قوانین حاکم: حل اختلاف (برای افراد مقیم آمریکاکاربرد ندارد)
(a)(الف) به غیر از موارد ذکر شده در قانون محلی، هرگونه اختلافی که ناشی از این EULA و یا در ارتباط با آن بوجود آید که ممکن است شامل هرگونه سوال در مورد ماهیت، اعتبار و یا فسخ آن باشد: (1) به صورت نهایی جهت حل و فصل به یک داور تحت قوانین هیئت حکمیت تجاری کره (که قوانین آن شامل این بند می‌شود) ارائه می‌شود، (2) تعداد داور‌ها یک نفر، (3) محل قضاوت شهر سئول در کشور کره، (4) زبان مورد استفاده در تمامی مراحل دادرسی انگلیسی و (5) قانون حاکم بر قرارداد، قانون اساسی جمهوری کره خواهد بود. 
(b)طبق قوانین محلی، برای آنکه داوری قانوناً اعتبار داشته و به عنوان وسیله ای برای حل اختلاف در مقابل مشتری مورد قبول قرار بگیرد، (1) باید عطف به قوانین برجسته ترین نهاد حقوقی (که از این پس با عنوان "قوانین داوری محلی" خوانده می شود) در کشور شما بوده و (3) قابلیت ارائه به پایتخت کشور شما را داشته باشد.
(c)شما تنها می توانید به صورت فردی و نه به عنوان خواهان یا عضوی از تیم نمایندگی اقدام به حل اختلاف کنید.

12.فسخ. 
این EULA تا زمان فسخ به قوت خود باقی خواهد بود. چنانچه از شرایط و ضوابط ذکر شده در این EULA پیروی نکنید، تمام حقوق شما تحت این مجوز به صورت خودکار و بدون اعلام از جانب LGE فسخ خواهد شد. بعلاوه، LGE به صلاحدید خود ممکن است هر یک از خدمات مربوط به EULA را در هر زمان به حالت تعلیق درآورده یا به آن خاتمه دهد. ما همچنین این حق را بر خود محفوظ می‌داریم که EULA را در هر زمان اصلاح کنیم (شامل ولی نه محدود به محدود کردن یا توقف ویژگی‌های خاص مربوط به EULA). پس از فسخ این EULA، شما باید از بکارگیری نرم‌افزار LG و این دستگاه خودداری کنید. چنانچه تمام یا بخشی از نرم‌افزار LG را پاک کنید، این EULA فسخ خواهد شد، ولی باید توجه داشته باشید که بخشی از نرم‌افزار LG باید به صورت دائمی روی دستگاه موبایل شما نصب باشند و امکان پاک کردن آنها وجود ندارد. ما هیچگونه تعهدی در قبال تغییراتی که در EULA می‌دهیم یا تعلیق یا خاتمه دسترسی یا استفاده از خدمات مرتبط با EULA نداریم.

13.زبان حاکم. 
هرگونه ترجمه از این EULA به منظور رفع نیازهای محلی صورت گرفته و در صورت وجود اختلاف بین نسخه انگلیسی و نسخه‌های غیر انگلیسی، نسخه انگلیسی EULA تا حدی که توسط قوانین محلی حوزه شما محدود نشده باشد حاکم خواهد بود.

14.کنترل صادرات. 
شما تأیید می‌کنید نرم‌افزار LG در کشورهای مختلف ممکن است تحت محدودیت‌های صادرات باشد. شما می پذیرید که از کلیه قوانین بین المللی و داخلی نرم افزار LG از جمله قوانین و مقررات اجرایی محدودیت صادرات پیروی کنید.

15.کلیت توافقنامه، قابلیت تقسیم، سایر موارد. 
این EULA، کلیت توافقامه بین شما و LGE در خصوص نرم‌افزار LG را شامل می‌شود و بر تمام مکاتبات، پیشنهادات و سایر موارد ارائه شده قبلی چه به صورت شفاهی و چه به صورت کتبی در خصوص نرم‌افزار LG یا هر مورد دیگری که مشمول این EULA باشد ارجحیت دارد. چنانچه هر یک از موارد این EULA از درجه اعتبار ساقط شده و یا غیر قابل اعمال و غیر قانونی شود، سایر موارد همچنان نافذ خواهند بود. بارگیری نسخه‌های به‌روز، دسترسی و استفاده از نرم‌افزار LG به اتصال داده دستگاه شما بستگی دارد. مسئولیت پرداخت هزینه‌های ناشی از استفاده از اتصال داده دستگاه، شامل ولی نه محدود به هزینه‌های انتقال و استفاده از داده‌ها و هزینه‌های مخابراتی صادر شده توسط اشخاص ثالث و اپراتور سرویس دهنده و هزینه‌های رومینگ در زمان استفاده از دستگاه موبایل در خارج از کشور، همگی به عهده شما می‌باشد.